<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Educational, Scientific and Cultural Organization">
<meta name="keywords" 
   content="UDHR, Human Rights, Cokwe, ">
<title>OHCHR: Cokwe () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cjk_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cjk_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/cjk.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cjk.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Cokwe Version</strong> <br>
<small>Source: United Nations Educational, Scientific and Cultural Organization </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,004,000 </span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Angola, Congo, Zambia</span> <br>
    <br>
    <span class="highlighthead">Background</span> <br>
    <span class="highlighttxt">There are 500,000 speakers in Angola and Congo.  It belongs to the Niger-Congo, Atlantic-Congo, Volta-Congo, Benue-Congo family.</span><br>
    <br>

    <br>
    <span class="highlighttxt">
    Received: 20000720<br>
    Posted: 20000725<br>
    Checked: 20000725
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>ULUMBUNWISO WAKUTELA WA MUTHU MWESWE</h3>
<p>Ha mathangwa 10 akakweji kumi nyi aali wa mwaka wa 1948, hacikungulwila ca
mucitatu ca eswe akwa ifuci ya linunga yamba, mu zuwo akulingila ikungulwila
anavuluka Chaillot ku Paris, ulumbunwiso wa kulitela ca muthu mweswe. Mu kwa ca
tangwa likwo, mutangwa kumi nyi kaxi kakweji wa kumi nyi tukweji aali mwaka wa
1948, mbunga ya UNESCO eswe akwacikungulwila ya sakula cize cinatela eswe ya
taiza ulemu unatela hali eswe nyi ha milimo yeswe ya kululikisa.</p>
<h4>XIMBI JA UTUMINO</h4>
<p>Ha kulemesa uningikiso wa yeswe ize inatela hali mbunga yeswe ya cisemuka nyi
ize inatela eswe cimwikha nyi kusa ize inatela ha kutama, ya kusamba nyi kutama
kanawa mu cifuci.</p>
<p>Kweca kulemesa uningikiso nyi kweca ize inatela hali muthu ya kuneha muvundo
mba mbunge mujivunduka; hi kuhanjyeka ceswaco anazange, kupulwila ihungumwona
nyi halamba, ce anakasa nyi ulemu wa manyonga ja muthu.</p>
<p>Ha kulemesa citanga ca ulemu ca kwaha utunu wa kukolesa ulikate hakaci
kaisamba.</p>
<p>Kulemesa mukanda wa mbunga ya akwa Nacoes Unidas, kasa ceka nawa ufulyelo wa
hakusa ulitele ulemu wa muthu, ulitele umuwikha haly malunga nyi mapwo, nyi
ahanjikile nyi kulisela ku kolesa kwokesa ulikate nyi kusa itanga yakutwama
mwono upema mu usokoka unene.</p>
<p>Ha kulemesa makulwana ce Nguvulu kalisela ku kukolesa kupwa cimwikha nyi akwa
kululika ifuci ya inunga, kuvumbika mbunga yeswe nyi ene akwa ulitele wa muthu
nyi kusokoka ca ulemu.</p>
<p>Ha kulemesa hawano manyonga a mbunga akutala hakutela nyi kusokoka ce cilemu
kuhi ana hanga cipwe kulinga nyi kutela nyi ceseko.</p>
<p>Cikungulwila ca mbunga kasa ulumbunwiso uno kulita mbunga yeswe mu cifuci nyi
kulita eswe atakane nyi isamba ndo kuli mweswawo nyi kwikungulwila ya eswe,
wapwa nyi uno ulumbunwiso ku mucima we, jikizenu, hanga cipwe kulongesa, hanga
cyelume nyi kulita nyi utumino wa cifuci nyi ifuci ya haze, uningiko nyi kusa
cifuci ceswe nyi akwamembo kuli akwakutumina nyi ku mbango jeswe kuze kuli
kwakusonekesa nyi itanga yaulilelo waco :</p>
<h4>LIJI LITANGU</h4>
<p>Mwese yoze masemuka katela ukulungunga ulengunga ulemu nyi vumbi eswe ci
mwikha. Eswe kalingile kupwa nyi usambe nyi mangana nyi kuhasa kulimika nyumwe
nyi mukwo nyi kulita nyi mbunge ya ulemu wa utu.</p>
<h4>LIJI LYA MUHALI</h4>
<p>Mwese kanatela kupwa nyi ululi upema, kutama cipema, nyi kulita nyi ximbi ja
ulitelo anakasa, kusakula hanji kutonda cicikupwaho, cipwe kulitonda mu nyaci,
ca cikowa, ca kwamba ngo lunga nyi phwo, ca maliji, ca cisamba, hanji kwambango
mukwa sango nyi mukwa uto, nyi hanji ngo au mukwa manyonga api, au mukwa cifuci
hanji kulita, ca uphici, ca cisemwa cipwe hakutala ha cuma ceswaco. Cipicipi
keci tutonda kutwala kuphande jaa upulukilo wa malinjekela, hanji mukwa haze lya
cifuci hanji kwamba ngo wo ku mbonge ya nganji ximbu mwene mukwa cifuci,
cinyonga ca muthu mweswe, kuxi nyumwe yoze mamba ngweni kuci nyi kuci hanji umwe
mukwa kutumina munene masa cimwe citanga ca kwalumuna.</p>
<h4>LIJI LYA MUCITATU</h4>
<p>Nyumwe mapwa kupita cipwe ungamba; upinji nyi kusumba kenya ca tupinji hi
capwa kukanjisa cipwe myanda yeswe ize akulinga.</p>
<h4>LIJI LYA MUCIWANA</h4>
<p>Nyumwe nawa mapwa kumwesa lamba, cipwe hanji kumutalatala ca mandamba, cixi
nyi kheke hanji itumbu ilelu.</p>
<h4>LIJI LYA MUCITANO</h4>
<p>Mweswawo kanatela muze maya kumwe kucihela ceswaco kumutambula nyi uthu nyi
kulita nyi ximby ja cyulo.</p>
<h4>LIJI LYA MUCISAMBANO</h4>
<p>Ku ximbi ja cyulo eswe kali cimwikha, nawa kukulita nuci kulisa mu cyulo
ufunga umwikha. Eswe kanatela kwafunga cimwikha heci kupwa kulisakula ku cima
kuvulumuna ulumbunwiso anakasa nawa kulimika nyi kwihya caa kwalumuna cyulo.</p>
<h4>LIJI LYA MUCIXIMBYALI</h4>
<p>Mweswawo kanatela kupwa nyi umwe ukwasoo wa makulwana akutumina cifuci
kumulamwina kuli yoze mazanga kulinga cipi wa kuciza ulite unamutela uli muximbi
ja cyulo.</p>
<h4>LIJI LYA MUCINAKE</h4>
<p>Nyumwe mapwa kukwata tungumuku hikumusa mu zuwo lya ususu, cipwe kumutumbika
ximbu hanji kumutuma kumwe nyi kumusweka.</p>
<h4>LIJI LYA MUCILIVA</h4>
<p>Mweswawo kanatela ululi, nyi kulita cimwikha, cilumbu ceswaco cipwe kusopha
nyi kulita nyi kukunjika ku zumo lya kusophela hanga ipwe kwamba nyi kulita
kecikuciza nyi cimwe, mamba, ngwe haulite nawa nyi uxinjilize, hakutala ha yeswe
ize amusuma akulinga iye.</p>
<h4>LIJI LYA MUCIKUMI</h4>
<ol>
  <li>Muthu mweswe asuma mulonga wa kuthaci kali wa kulamikiza ndo mulonga weni
    mupwa kuhwisa kanawa hakaci kambunga haze haswila waze anamukwasa nyi
    anamukalila anamukwacila nithaci.</li>
  <li>Nyumwe mahasa kuhisa nyi mulonga ximbu, lizelyene au linga, nawa konda
    ucipwa kwamba nyi kulita nyi cyulo caa cifuci hanji ngwe nawa nyi yulo ya
    ifuci yeswe mumu cimwikha, ca telele kulinga mulonga ukolo kuhyana ngwe cize
    anakasa ha ximbu muze mulonga hi wapwa.</li>
</ol>
<h4>LIJI LYA MUCIKUMI NYI KAXI</h4>
<p>Nyumwe mahasa kunjila kuphande jambala jinalipalikila, hanji ku zuwo, mu
cisemuka hanji kuma kweswako kuze kakutambikileko cipwe kwambujola, hanji kuciza
vumbi nyi ulemu wenyi.</p>
<h4>LIJI LYA MUCIKUMI NYI AALI</h4>
<p>Nyumwe mahasa kunjila kuphande jambala jinalipalikila, hanji ku zuwo, mu
cisemuka hanji kuma kweswako kuze kakutambikileko cipwe kwambujola, hanji
kuuciza vumbi nyi nlenu wenyi.</p>
<h4>LIJI LYA MUCIKUMI NYI AALI</h4>
<p>Nyumwe mahasa kunjila kuphande jambala jinalipalikila, hanji ku zuwo, mu
cisemuka hanji kuma kweswako kuze kakutambikileko, cipwe kwambujola. Muthu
mweswe kanatela kupwa nyi uhamwino wa ximbi ja cyulo kukinda waze akunjila
kuphande jambala kuze kakutambikeleko.</p>
<h4>LIJI LYA MUCIKUMI NYI ATATHU</h4>
<ol>
  <li>Muthu mweswe kanatela kwenda kweswako kuze anazange nyi kutonda haze
    muthunga mucima muze muli nguvulu.</li>
  <li>Muthu mweswano kanatela kukathuka mu cifuci cenyi nyi kuya mu ifuci
    yeswayo, mba mufuna nana mu cifuci cenyi.</li>
</ol>
<h4>LIJI LYA MUCUKUMI NYI AWANA</h4>
<p>Ha ximbu ya ungeji, muthu mweswawo mahasa nyi kanatela kufupha kuze mahasa
kutama nawa mu kumukwasa nyi kutama mu ifuci ikwo.</p>
<h4>LIJI LYA MUCIKUMI NYI ATANO</h4>
<ol>
  <li>Muthu mweswe kanatela kupwa nyi cifuci cimwikha.</li>
  <li>Nyumwe mahasa ku muciza kuthaci mu cifuci cenyi, cipwe kanalela kwalumuna
    cifuci.</li>
</ol>
<h4>LIJI LYA MUCIKUMI NYI ISAMBANO</h4>
<ol>
  <li>Cize ha ximbu ya kulimbata, lunga nyi phwo nyi kapwile nyi katonde, wa
    cikowa, cisemuka, hanji cifuci, matela kuli mbata mapwa usoko. Muze
    halimbata eswe mapwa nyi ulemu cimwikha ndo hasongo.</li>
  <li>Kulimbata ca kupwa ca kuzanga nyi kulita cize makatama ximbu ya kulute.</li>
  <li>Usoko uli yoze muthu mwene nawa uli mukaci kayi ningi nyi unatela
    kupulwila mukaci kambunga nyi nguvulu.</li>
</ol>
<h4>LIJI LYA MUCIKUMI LYA XIMBYALI</h4>
<ol>
  <li>Muthu mweswe, cipwe ukhaweni hanji munji, kanatela kupwa nyi cihela cenyi.</li>
  <li>Nyumwe yoze maha kumutambula kuthaci cihela cenyi.</li>
</ol>
<h4>LIJI LYA MUCIKUMI NYI NAKE</h4>
<p>Muthu mweswe kanatela kuthama cipema ku xinginyeka ceswe anazange, manyonga
nyi mbonge.</p>
<h4>LIJI LYA MUCIKUMI NYI LIVA</h4>
<p>Muthu mweswe kanatela kuhana cyulo nyi kuhanjika liji ali nalyo.</p>
<h4>LIJI LYA MAKUMI AALI</h4>
<ol>
  <li>Muthu mweswe kanatela kulinga cikungulwila nyi nawa kuli kungulula nyi
    waze akwakuyula.</li>
  <li>Nyumwe mahasa kuhandununa mukwo mu cikukunglwila.</li>
</ol>
<h4>LIJI LYA MAKUMI AALY NYI LIMWIKHA</h4>
<ol>
  <li>Muthu mweswe kanatela kupwa haze anasophela mbunga phande ja cifuci cenyi
    kupwa ha cixina cipwe hanji kuli yoze wapwanga kusakula.</li>
  <li>Muthu mweswe mahasa kusalakana, hakutala nyi kulita ca milimo ya mbunga ya
    mu cifuci cenyi.</li>
  <li>Cize azanga mbunga cee akhikhila akwakutumina ha kutama kanawa ca mbunga;
    lino zango linatela kuhanjika ha ximbu muze akusakula ca kulita cinatela
    cihela ha ximbu lya kusakula eswe nyi mbunge imwikha nawa kusakula ca
    kusweka, hanji kusula itanga inalitela nyi kusakula.</li>
</ol>
<h4>LIJI LYA MAKUMI AALI NYI AALI</h4>
<p>Muthu mweswe, ximbu kali mukulwana wa cikungulwila, kanatela ufunge wa yeswe,
uli nyi xindakenyo ya kuliwahisa ha upite, ulikate nyi yako ya cisemuko ize ya
kuneha ulemu nyi ukoleso wa muthu, cize cinalite nyi thaci ja cifuci nyi ya
haze, yeswe mumu ha ululiko nyi ha upite wa cifuci.</p>
<h4>LIJI LYA MAKUMI AALI NYI ATATHU</h4>
<ol>
  <li>Muthu mweswe kanatela milimo, kusakula milimo ize azanga feto linalite nyi
    kwaso linalite nyi milimo nyi ufunga kucina kufa ca milimo.</li>
  <li>Eswe kanatela, heci kupwa katonde, feto limwikha nyi milimo imwikha.</li>
  <li>Yoze wakalakala katela feto linatela mulikwasa kutekula asoko, yuma
    inatela ha mwono wa muthu nyi mu citela kuhana ukwaso weswe.</li>
  <li>Muthu mweswe kanatela kulinga, nyi akwo, cikunguwila ca kupulwila hanji
    kupwa ku mwikha nyi kungulwila ufunga wa kupulwila zango lyenyi.</li>
</ol>
<h4>LIJI LYA MAKUMI AALI NYI AWANA</h4>
<p>Muthu mweswe wakalakala katela kuhwima nyi yuma ikwo ya ciseke ngwe ximbu
likehe lya kuhwima milimo nyi kuhana feto ha ximbu akuhana hamwaka.</p>
<h4>LIJI LYA MAKUMI AALI NYI ATANO</h4>
<ol>
  <li>Muthu mweswe katela kutama cipema ha mwono wenyi kupwa nyi imwe ndambu
    mwikwasa kuka mujimba hanga atame cipema nyi kutekula asoko, kulya, kuzala,
    kupomba nyi mbuki nyi nawa ku milimo imwe ya mbunga ya cilemu, nawa nawa
    kanatela ufunga, wa kucina kukatuka ha milimo, ha ikola, nyi yuma ikwo ikehe
    ikehe ha kufisa ha uxinakaji nyi nawa ha kutokesa ceswaco cize cilemu ca
    kukwasa ha mwono ucikuhasa kutama kanawa.</li>
  <li>Kufungwila nyi wanuke inatela ukwaso umwe uze unahyana. Ana eswe waze
    anasemukina kuli waze alimbacile ku usoneko wa kaphutu, mu ingeleja nyi waze
    anasumuka cize cene, eswe kanatela ufunga wa mbunga yeswe.</li>
</ol>
<h4>LIJI LYA MAKUMI AALI NYI ASAMBANO</h4>
<ol>
  <li>Muthu mweswe watela kulilongesa. Kulongesa ndo kupwa ca wana, cize kama
    akuputukila ca wanuke nawa. Kulongesa ca uputukilo uli ca kuzangisa.
    Kulongesa waze hahasa cinji kutanga nyi kusoneka, kuhasa kulinga milimo, ya
    kutungisa mazuwo, yawu, kufula kamanga, kufula photololi ikwoyekha nyi
    yekha; cinatela kuheta kuli eswe nyi ulite umuwikha.</li>
  <li>Kulongesa cinapu kwazulula meso nyi kuningika kupwa nyi mana analite ny
    muthu, kukolesa vumbi ku ize inatela muthu kutwama kanawa. Kulongesa catamba
    kukwasa uningikiso, uxixiko nyi usepha mu khaci ka yeswe, mbunga eswe a
    ikowa hanji a ufulyelo, hanga akolese milimo ya ifuci yalinunga (Nacoes
    Unidas) hanga ukulungunga utwame.</li>
  <li>Cifuci ceswe cili, nyi ulite wa kusakula ilongesa inatela hali tanuke
    twenyi.</li>
</ol>
<h4>LIJI LYA MAKUMI AALI XIMBYALI</h4>
<ol>
  <li>Muthu mweswe kanatela kupwa cimwikha, kuze analilongesela kuhasa yuma ya
    cifuci, kuningika ulemu wa tuponya akulinga nawa kwezela uningike, mba whase
    kutala ize ya kutuhukako.</li>
  <li>Mweswe kanatela kupwa nyi ufunga wayeswe, waze akwa itanga ipema nyi
    kusolola itanga yamana yalitela nyi ize analinga aco yee mwe mukwama.</li>
</ol>
<h4>LIJI LYA MAKUMI AALI NYI NAKE</h4>
<p>Muthu mweswe katela kupwa nyi cimwe cuma ha kaci kambunga nyi mu ifuci yeswe,
umwe utumina ngwenyi ulitele nyi kwecele nyi kulita cize anakasoneka munu hasa
kwana itanga yaco.</p>
<h4>LIJI LYA MAKUMI AALI NYI LIVA</h4>
<ol>
  <li>Muthu uli nyi ulite nyi kupwa ha kaci kakwo nawa waze analilulyeka nyi
    nawa ha kulivaco ce mu cihakupwa.</li>
  <li>Ha kulinga milimo ya ulite we nyi kutama cipema, muthu mweswe alyoze ndo
    kanatela kuningika ximbi jaa utumino wa nguvulu ize inatela kufunga
    uningikiso nyi ulite wa vumbi nyi kulinga nawa ikwo yakukwasa haize anambe,
    hakutala ha kukwasa ca mbunga nyi kutama cipema ha ximbu ino ya kwalumuna
    itanga kusa nguvulu masa ize inatela hali mbunga nyi ufunga</li>
  <li>Jino ximbi, ja ulitelo nyi kutama cipema jici kuhasa, ku ceswaco cize mu
    cipwaho, uputukilo uno wa mbunga aakwa ifuci ya linunga (Nacoes Unidas)
    jicikuhasa kupwa kuphyangula.</li>
</ol>
<h4>LIJI LYA MAKUMI ATATHU</h4>
<p>Nyi umwe ha uno milimo mahasa kunyonga ngwe upinjiso hali Nguvulu, milimo
cipwe ya athu anji hanji umwikha, cipwe yoze wakutuma hanga akalinge cimwe cuma
ca kutala ha kupihisa ino analweza hana ya kutala ca kutama ci pema nyi ulite.</p>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
