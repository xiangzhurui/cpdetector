<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Development Programme">
<meta name="keywords" 
   content="UDHR, Human Rights, Makonde, ">
<title>OHCHR: Makonde () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="kde_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="kde_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="kde.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Makonde Version</strong> <br>
<small>Source: United Nations Development Programme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,260,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Tanzania, Mozambique</span> <br>
    <br>
    <span class="highlighthead">Background</span> <br>
    <span class="highlighttxt">Makonde speakers can be found in the extreme souther section of Tanzania.  It belongs to the Niger-Congo, Atlantic-Congo, Volta-Congo, Benue-Congo, Bantoid family.  Makonde is closely related to Maviha, Yao and Swahili.</span><br>
    <br>

    <br>
    <span class="highlighttxt">
    Received: 20000901<br>
    Posted: 20010116<br>
    Checked: 
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>LILOVE LYA VILAMBO LYA WASA WA VAN</h3>
<h4>Pachinjililo</h4>
<p>Lisiku lya 10 Disemba 1948, Lukumbi Lukulu lwa Umoja wa Vilambo lunihaula na 
kuhumya lilove lya vilambo lya wasa wa vanu. Lilove alino lihumile baada ya 
chilambo chohechohe kupanyana ding’ondo ding’ulu dimbili. Lukumbi anelwo 
lulembedile kila chilambo chihumye lilove alino livahwikile vanu vake kwa 
kulangudya, kusomesa, kusomela, kuhaula n’disule na n’disehemu dinji kuvele 
na ilimu.</p>
<p>Ili kuhinikiha kuchidono wasa wa vanu unawuniwa, na Tansania inaunila wasa 
anewo, lilove alino lihumile M’chimakonde ili valembela usoma vavike wasa wene 
mun’tima mwavo vene na vanu vanji. Koka chive chihinde cha kukonyelela 
kuwuniwa kwa wasa wene m’manu na lyene lipanda.</p>
<p>Vanu vohevohe vavelekwa valendene na wasa wavo unalandana. Umoja wa Vilambo 
uhumije lilove alino m’malove lapeyapeya na lakakamadidye ili kila munu amale 
wasa wake. Wasa unang’owo wako. Uumale wasa wako, yangata uvahaulila vanji 
vanu na uwunile wasa wene muchi wako na wa vanji vanu.</p>
<h4>LAHU YA 1</h4>
<p>Vanu vohevohe vaidile n’chilambo valendene. Vanijaliwa ulimala vene. Pavele 
vanu pave na ulongo.</p>
<h4>LAHU YA 2</h4>
<p>Kila munu ilembelewa ave na wasa uhaulidiwije n’nilove alino bila 
uvalangila asili, langi, chivelekwa, litawa au chinu chinji chohechohe. Panave 
na kutondolanya vanu ing’anya ya siasa, ding’umbi dya shelia, vilambo 
vivaholoka, bila uvalangila kama vilambo anevyo vinatawaliwa au nanga.</p>
<h4>LAHU YA 3</h4>
<p>Kila munu alembelewa kwikala pachilambo alitukutwile na wunu wake.</p>
<h4>LAHU YA 4</h4>
<p>Munu akava n’twana, wala vakan’sumisa, na lilove alino linalimbidya 
usumisana vanu.</p>
<h4>LAHU YA 5</h4>
<p>Munu analage, anapate mateso, ukatili, au ubanika.</p>
<h4>LAHU YA 6</h4>
<p>Wunuwake munu uvele m’munu na umaikane pashelia.</p>
<h4>LAHU YA 7</h4>
<p>Pahelia vanu vohevohe vanalingilana na vakatondoleka. Shelia ivawunila vanu 
vanahapanyike.</p>
<h4>LAHU YA 8</h4>
<p>Vitukutuku vyohevyohe vin’nimbidya munu ulitukutula kama chilembelewa n’katiba 
au n’shelia, vilonjelewe n’ding’umbi dya shelia.</p>
<h4>LAHU YA 9</h4>
<p>Munu vanantaye n’jela, kun’chimila wala kum’minganga chihi chiwukuwuku 
.</p>
<h4>LAHU YA 10</h4>
<p>Kila munu apilikaniwe muchi vanu vanji palikuwa, vanan’hyape. Akava na ing’anya 
ihile nawinang’e atongwele na lukumbi lwohelwohe lumpilikanile.</p>
<h4>LAHU YA 11</h4>
<ol>
  <li>Munu akava na ing’anya vakamwamba kukola ihonjela vakanamba kumpelekedya 
    kuvatongolela ing’anya yene. Lukumbi lupilikanila ing’anya luve lwa d’jahala 
    chilambo chohechohe uchipilikana.</li>
  <li>Munu vakamwamba kukola ihonjela ikavaidile kuva ing’anya pachilambo au 
    pashelia. Munu vakan’tika lijamanda lipitile ihonjela yene.</li>
</ol>
<h4>LAHU YA 12</h4>
<p>Pavayikele vanu mmakaya mwavo munu anan’banihe munu mwave. Makaya na 
vilambo vivawunile vamakaya vohevohe, vinahapanye vanu.</p>
<h4>LAHU YA 13</h4>
<ol>
  <li>Munu avele na wasa wa kwonga chalembela mwene na kuyikala kwalembela mwene 
    n’chilambo.</li>
  <li>Munu avele na wasa wa kuwuka pachilambo na kuwuya kavila n’chilambo 
    mwake</li>
</ol>
<h4>LAHU YA 14</h4>
<ol>
  <li>Munu avele na wasa wa kutukutila m’milambo vinji na kuwuniwa na vilambo 
    vinji vana’nmwalale.</li>
  <li>Wasa unang’o ukapawa ndulu munu vakamwamba kukola ihonjela pashelia, 
    hasa ding’anya dikavele dya siasa au chinji chinu chikavaila au 
    chikalandana na matulubu la Umoja wa Vilambo.</li>
</ol>
<h4>LAHU YA 15</h4>
<ol>
  <li>Akava kwave munu ave na wasa wa kuva n’chilambo kama vachilambo vanji.</li>
  <li>Munu akalambela mwene uhama vanan’nimbidye uhama n’chilambo na ubadili 
    uchilambo wake.</li>
</ol>
<h4>LAHU YA 16</h4>
<ol>
  <li>Valume na vamahe vakudile vayikalane bila kulola dini wala litawa. 
    Vayikalane uvalingilana pa-ulombi wavo na hata vakahapukana.</li>
  <li>Ulombi upawe kama n’nume na n’mahe vakatamwana vene.</li>
  <li>Ing’ande ivele na n’nume, n’mahe na vanyachi lyiva likolo lya 
    litawa. Likolo anelyo lilembelewa liwuniwe pachilambo pohepohe.</li>
</ol>
<h4>LAHU YA 17</h4>
<ol>
  <li>Munu avele na wasa wakuva na dimali dyake mwene au dya kukundanila na 
    vanji.</li>
  <li>Munu vakampokonyola chihi dimali dyake.</li>
</ol>
<h4>LAHU YA 18</h4>
<p>Munu avele na wasa wa ding’ano, dini, na akalembela mwene aleke chihi dini, 
na avele na wasa wa kusokolela kuyoha kwa mahoka lake.</p>
<h4>LAHU YA 19</h4>
<p>Munu avele na wasa wa kutongola palikuwa. Avele na wasa wa kuwunila ding’ano 
dyake bila kun’mahani. Avele na wasa wa kuhumya na kupwechela ding’ano, na 
hata usumba mapalu la vilambo, akalambela.</p>
<h4>LAHU YA 20</h4>
<ol>
  <li>Munu avele na wasa wa kukojana na vanu vanji weka au mmakuwa.</li>
  <li>Munu vanan’kolokohe ulundana na likuwa lya vanu.</li>
</ol>
<h4>LAHU YA 21</h4>
<ol>
  <li>Munu avele na wasa wa kukumila mwene au upitila kwaki munu atondolewidye 
    na a’likuwa kunakumila kulipanda.</li>
  <li>Vanu vakahapanyika pa kuyavana dihuduma dilembelewa n’makaya.</li>
  <li>Lipanda lilondodye chilelembelewa na likuwa lya vanu. Vanu vene vakumilane 
    kun’tondola munu wa kuyikala kulipanda.</li>
</ol>
<h4>LAHU YA 22</h4>
<p>Munu avele na wasa wa kuwuniwa na a’chilambo mwave, na vanu vohevohe 
vatumbame kukumilana na vilambo vinji kulunda vitukutuku vyohevyohe vilembelewa 
na umi wa kila munu.</p>
<h4>LAHU YA 23</h4>
<ol>
  <li>Munu avele na wasa wa kutondola na kukola madengo na pa kukolela mdengo 
    lene. Pavele na madengo munu vanamwine wasa wa kukola madengo.</li>
  <li>Bila utondolewa, munu van’tomolele chinu chilandene na madengo lakodile.</li>
  <li>Munu akakola madengo van’tomolele chinu chihumya vilyo vyake mwene, 
    vajawe au n’twave na vanyachi vake.</li>
  <li>Munu vakan’nimbidya kulundana na vavake kukola madengo chin’nkumi na 
    kuwunila matulubu lavo.</li>
</ol>
<h4>LAHU YA 24</h4>
<p>Munu ave na wasa wa mbone wa kupumulila na chipindi chimaikana cha madengo. 
Wasa wapumulila van’tomolele (van’nipe).</p>
<h4>LAHU YA 25</h4>
<ol>
  <li>Munu na kaya yake ave na wasa wa umi wa mbone. Nkaya vave na wasa wa 
    kupata vilyo, vya kuwala, ing’ande, wasa wa kupata n’tela vakawuwula, na 
    kuwuniwa na chilambo. Munu ave na wasa wa kulama pokoha madengo, pawuwula, 
    akalamala, akava n’jani, akakongopala napakoha dyimongo dya kukolela 
    madengo.</li>
  <li>Chilambo chilundane uwunila vamahe na vanyachi. Vanyachi vohevohe 
    vawuniwe, vanahapulanywe vavelekwidye mu’lombi na vavelekwidye pan’nyitu.</li>
</ol>
<h4>LAHU YA 26</h4>
<ol>
  <li>Munu avele na wasa wa kudeheni ilimu ya palikolo. Ilimu ya ufundi na ya 
    pachihundyi ipawe, vasume vahulula.</li>
  <li>Ilimu ilembelewa ilodye kudenga umi wake munu pakekuva munu, ilimu 
    iyenjeje kumaikana munu kuva munu, iyenjeje wasa wake munu. Ilimu ilembelewa 
    iyenjeje vanu kupilililana, ulongo, chinemba, na vanu vanahapukane ing’anya 
    ya dini au litawa. Vanu valondodye luhengo lwa kuyopa chihongahonga kama 
    chiulaididye Umoja wa Vilambo.</li>
  <li>Kila munu avele na n’nyachi avele na wasa wa kutondola ilimu ya kumwing’a 
    mwanyachi wake.</li>
</ol>
<h4>LAHU YA 27</h4>
<ol>
  <li>Munu anahulula kulundana mu’tamaduni payikala akalambela, kwona 
    ukatapala vitukutuku vyohevyohe vya mu’tamaduni na kulundana na avake 
    kudenga sayansi na matulubu lake.</li>
  <li>Wunu wake munu na vilusuda vyake vyavilembela viwuniwe, vilusuda vihuma m’ 
    sayannsi, mitano na vinji vyavitendile mwene au vyatandilike.</li>
</ol>
<h4>LAHU YA 28</h4>
<p>Munu atungumane n’kaya, mulongo, n’nitawa n’chilambo na n’milambo 
mwohemwohe, utungumana kulandana na lilove alino.</p>
<h4>LAHU YA 29</h4>
<ol>
  <li>Munu ave na wajibu n’kaya na mulongo mwake n’hnyuma wasa na wunu wake.</li>
  <li>Vyatenda na kupoka munu vive n’mapalu la shelia. M’mapalu anemwo kaya 
    na ulongo vimwing’e isima na wunu wake.</li>
  <li>Wasa unang’o ulandane na matulubu la Umoja wa Vilambo.</li>
</ol>
<h4>LAHU YA 30</h4>
<p>Chinapawe chohechohe n’nilove alino chionekana na chilambo chohecho, vanu 
au munu wohewo upokonyola wasa uhauliwidye.</p>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
