<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Nomatsiguenga, ">
<title>OHCHR: Nomatsiguenga () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="not_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="not_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/not.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="not.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Nomatsiguenga Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">4,000 (1976)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Arawakan family, Maipuran group, and is spoken by 2,500 to 4,000 speakers chiefly in south central Junin region.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>IRAEGUl BOTATAIGACHA ICOMANTAIGUIRO OCA NIBARINTSICA&nbsp;</h3>

<h4>[Preamble]</h4>

<p>Aiti ora caninaro ora icogaigui angantaiguë antagaisati matsiguenga. Tení ongomeite 
queroca inintacagaigái pairo-raca anganquero ora caninaro.&nbsp; </p>

<p>AQUENGAIGACA ora antagaisati matsiguenga aisati icantaigaca. Aroquenta ibogaiguë iriro 
matsiguengasonori. Iroro teni ongomeite cara paniro imeratimari ira basini. Teni ongomeite 
cara paniro ingantaguebiritirí catsimaro ira basiní. Aisati caninataque antagaisati 
matsiguenga intimasantaigue caninasati.&nbsp; </p>

<p>AQUENGAIGACA cara tojai icantaguebiritengani ora te onganinate ira matsiguenga tenta 
irogóigue irirojegui matsiguengasonori. Icantaiguëri ora ogóigui eiro te ongomeite. 
Aquengaigaca cara iroguiaque omagaro matsiguenga intimaiguë caninasati. Teni ongomeite 
intsorogaigue, teatisati ongomeite iritasegue, carari caninataque antagaisati 
irinibataigue ora ijique caninaro, aisati caninataque inguemisantaiguë ora ijique 
caninaro.&nbsp; </p>

<p>AQUENGAIGACA caninataque angábintsaigueri omagaro matsiguenga arota ingantaiguë ora 
ijique caninaro. Aique quero icogaigui iriocairi itingomipague.&nbsp; </p>

<p>AQUENGAIGACA caninataque intimaigue caninasatí antagaisatí matsiguenga. Quero 
iguisëgotobaga, querootisati yógobaga, querootisati yomintsorogobaga ira paniacha 
omagaropaguequë.&nbsp; </p>

<p>AQUENGAIGACA eiro iragátane omagarojegui país ora jitacha Naciones Unidas cara 
antagaisati matsiguenga ingantaiguë ora ijitaigui caninaro aisa teni ongomeite cara te 
pairi iranintacaguiri ingantiro. Aquengaigaca cara aisati icantaigaca omagaro, sërari 
aisati tsinane. Aquengaigaca caninataque omitocotaguetiri antagaisati matsiguenga 
intimaigue caninasati.&nbsp; </p>

<p>AQUENGAIGACA cara caninataque omitocotaigueri omagaro matsiguenga iraniacaninatobaguima 
aisati iranintacagobaguëma ingantaiguë ora caninaropague.&nbsp; </p>

<p>AQUENGAIGACA caninataque irogóigue antagaisati matsiguenga ora aquengaigaca.&nbsp; </p>

<p>IRAEGUl BOTATAIGACHA ICOMANTAIGUIRO OCA NIBARINTSICA:&nbsp; </p>

<p>Aiti ora caninaropague. Caninataque ingantaiguero antagaisati matsiguenga. Teni 
ongomeite cara queroca inintacagaigái pairiraca anganquero ora caninaro. Aisati 
caninataque ingomantaguëqueri imatsiguenga itingomipague irogometaiguëri cara 
isicoiraquë arota iraniacaninatobaguëma omagaro matsiguengajegui atiraca 
itimaiguira.&nbsp; </p>

<h4>1.</h4>

<p>Antagaisati matsiguenga ibogaiguë matsiguengasonorl. Aisati icantaigaca. Teni 
iromerataiguengani. Antagaisati iquengaigui aisati igóiguiro ora caninaro aisati 
igóiguiro ora te onganinate. Iroro caninataque omagaro matsiguenga iraniacaninataigueri 
ira basiniati matsiguenga aisati ingantaiguerí ora caninaro.&nbsp; </p>

<h4>2.</h4>

<p>Antagaisati ora ocomanti oca sanguenarica irasi omagaro matsiguenga. Teni ongomeite 
cara queroca pairiraca inintacagaigái anganquero. Jemita obiro sërari, jemita obiro 
tsinane, jemita obiro biracocha, matsiguengasonori, tsitari. Jemita pinibare, j emita 
pitosorintsite, jemita ora piquengui, jemita tojai piguireguite. Aisati jemita negaraca 
pitimi, jemita pairoraca ijitara pitingomi. Teni ongomeite cara queroca inintacaguimi 
pinganquero ora osanguenataga yaca.&nbsp; </p>

<h4>3.</h4>

<p>Teni ongomeite cara iróguimi pairiraca. Teatisati ongomeite cara imeratimi basini, 
teatisati ongomeite cara pairiraca ingantaguebiriquemi ora catsimaro.&nbsp; </p>

<h4>4.</h4>

<p>Tení ongomeite cara pairiraca iromanantërí ira basini. Quero ini ibimantaga.&nbsp; </p>

<h4>5.</h4>

<p>Obironta matsiguenga, tení ongomeite cara iratsipiriaquemi pairiraca.&nbsp; </p>

<h4>6.&nbsp;</h4>

<p>Caninataque itingomipague iraniacaninataiguerí antagaisati matsiguenga. Ainta itingomi 
ira jitacha joes. Iraniaquerita iriro omagaro matsiguenga caninari.&nbsp; </p>

<h4>7.</h4>

<p>Aiti sanguenaripague caninaro ora iquengaigaca itingomi. Ora sanguenaripaguera 
ocábintsaiguëri antagaisati matsiguenga aisati icantaigaca omagaro matsiguenga 
catingasatiquë sanguenari.&nbsp; </p>

<h4>8.</h4>

<p>Ira joes ingábintsaiguëmi cara sanguenariquë iromitocoquemí cara ainta pairiraca 
quero inintacaguimi pinganque ora ijique caninaro omagaro matsiguenga.&nbsp; </p>

<h4>9.</h4>

<p>Teni ongomeite cara irágasitimi pairiraca, teatisati cara iromingasiquemi, teatisati 
cara iriocasiquerni piguebatsitequë.&nbsp; </p>

<h4>10.</h4>

<p>Aroca pinganque ora te onganinate, aisati aintaca ira comantëgotëmine cara picanque 
ora te onganinate, quero igoontimi querootisati icomantëgotimí picasitígote ira joes 
queroca iniacaninatimí. Querootisati icomantëgotimi pairiraca ora pinganque queroquerai 
picomantëgota obiatí,&nbsp; </p>

<h4>11.</h4>

<ol>
  <li>Aintaca irá comantëgotëmi picanque ora te oñganinate, iraniacaninatimita joes irooti 
    irogoontasantimi cara picantagueti ora te onganinate. Aisati imëmita ora pininti arota 
    pingomantëgotëma caninasati. </li>
  <li>Teni ongomeite cara ingasitígatimi cara sanguenariquë teca inguengaiguema pitingomi 
    teraiquerai pingantaguete ora te onganinate.&nbsp; </li>
</ol>

<h4>12.</h4>

<p>Teni ongomeite cara ingantocotaguetasitimi obiro, aisati cara 
jrinibatëgotaguetasitimari pomatsiguenga. Ora sanguenari ongábintsëmi.&nbsp; </p>

<h4>13.</h4>

<ol>
  <li>Teni ongomeite cara pairiraca quero inintacaguimi pijataguëque cara pingogue negaraca 
    pintimaque cara quibatsiquë teni asintasitengani.</li>
  <li>Aisati caninataque pisotocanë paisipaguequë, aisati pasi pobaisitequë, aisati 
    caninataque popigaima pobaisitequë.&nbsp; </li>
</ol>

<h4>14.</h4>

<ol>
  <li>Cara ingantaguëquimi catsimaro, caninataque pijaque cara basiniatiquë país arota 
    ingábintsaimi canta.&nbsp; </li>
  <li>Cara picantaguëque ora te onganinate quero pisiga cara basiniatiquë país. Caninataque 
    irogoontimi cara pasi pobaisitequë aisati ingomantëgotimi ora picanque. Ingasitígatimi 
    cara picantaguëque ora te onganinate.&nbsp; </li>
</ol>

<h4>15.</h4>

<ol>
  <li>Caninataque antagaisati matsiguenga inganque: &quot;Oca paisica iroonti nasi 
    nobaisite&quot;. Quero pairi yágopitimi cara picanque: Oca nasiati nobaisite&quot;. </li>
  <li>Querootisati pairiraca yágopitimi cara pingoguë pijocanëro pobaisite aisati pijaque 
    cara iroraiquë pobaisite.&nbsp; </li>
</ol>

<h4>16.</h4>

<ol>
  <li>Ainta ira ogomeantatsi teni ongomeite págue pijina cara onibateca basiniati nibarintsi 
    cagaro pasi. Teni ongomeite oca ogomeantagantsica. Caninataque págue pijina arota irinane 
    pijanequite irootisati pomatsiguenga. Aroca inganque quero págui pijina basiniatinta 
    onibare, quero piquemisantirí tenta irogóte ora icanti. Aitosati asi tsinane ira águë 
    ojime. Caninataque águero ojime jemita irinibare.</li>
  <li>Paniro páguiro pijina, paniro páguëri pijime cara pinguenguëma pitirooti obiro. </li>
  <li>Caninataque ongábintsëmi gobirino obiro aisa pijina aisa pijaniquite.&nbsp; </li>
</ol>

<h4>17.</h4>

<ol>
  <li>Caninataque antagaisati matsiguenga ingasintëmaro ora iraisati: iguebatsite, ibango, 
    irantomënto, aisati basinipague. </li>
  <li>Tení ongomeite cara pairiraca irágopitimi ora pasiati.&nbsp; </li>
</ol>

<h4>18.</h4>

<p>Teni ongomeite cara pairiraca iragáquemi ora pinguenguëma aisati ora pinguemisanque. 
Caninataque pinguemisanqueri pasi pitosorintsite. Aisati caninataque cara picogui 
pingampiatiro ora pinguenguëma aisati ora pinguemisanque. Caninataque pomanocotiri 
pitosorintsite aisati pogometocotiri catingasatiquë matsiguenga.&nbsp; </p>

<h4>19.</h4>

<p>Caninataque antagaisati matsiguenga inguenguëma ora ijique caninaro aisati caninataque 
ingomantaguetiro atiraca ininti. Teni ongomeite cara pairiraca inganquemi ora te 
onganinate aroquenta piquianca ora basiniati ora te inguenguema iriro.&nbsp; </p>

<h4>20.</h4>

<ol>
  <li>Caninataque popatoitima obirojequi arota pintaiguë ora caninaro. </li>
  <li>Aisati queroca pininti popatota, caninataque.&nbsp; </li>
</ol>

<h4>21.</h4>

<ol>
  <li>Caninataque cara antagaisati matsiguenga ingomantëro igobirinote ora icogui iriro. 
    Queroca icantiro iriati caninataque iragáque basini ira nibabintineri catingasatiquë 
    itingomipague. </li>
  <li>Aitica ora onganquineri matsiguenga pigobirinote. caninataque onganquimi omagaro 
    obirojequi. </li>
  <li>Ora inintaigue matsiguengajegui agáqueri ora ingantaiguë itingomipague. Aisati 
    caninataque irirai itingomi iripëgairi ira irinaga cara iragátaiguëñ 
    imatsiguenga.&nbsp; </li>
</ol>

<h4>22.</h4>

<p>Caninataque antagaisati matsiguenga intarobacaate aisati irante arota 
inganinasëretanë irironta matsiguengasonori. Aisati caninataque igobirinote omitocotiri 
intimaque caninasati aisati inganinatanë.&nbsp; </p>

<h4>23.</h4>

<ol>
  <li>Caninataque intarobacaate matsiguengajegui inganque ora oganinatërini atiraca 
    iranintë. Queroca pini itarobacaare omitocotirita igobirinote iraniaquero irorai 
    itarobacaare. </li>
  <li>Caninataque antagaisati matsiguenga iráguiri iriatisati quirequi aisati icantari ibega 
    pairiraca basini cara inganque irootisati itarobacaare. </li>
  <li>Caninataque cara intarobacaate matsiguenga iráguiri iguireguite ira cotonguiboro arota 
    quero itasegui iriro querootisati imatsiguenga. Queroca cotonguiboro ainta iromitocoquerl. 
  </li>
  <li>Caninataque antagaisati matsiguenga intsibatimari basini irapatoitaiguëma cara 
    ingábintsaiguëma ora iraisatijegui.&nbsp; </li>
</ol>

<h4>24.</h4>

<p>Caninataque intarobacaate omagaro matsiguenga. Aisati caninataque cataguiteri 
comagoriantague cara quero itarobacaati. Aisati caninataque ora jitacha vacación cara 
përosati iripënabintiri antagaisati matsiguenga iguireguite.&nbsp; </p>

<h4>25.</h4>

<ol>
  <li>Caninataque pintarobacaate antagaisati obirojegui páguëri quirequi ira cotonquiboro 
    arota popaigue quero pitasegui, cotonguiboro asi pomanchaqui obiro aisati asi pijina 
    aisati irasi pijaniquite, aisati cotonguiboro asi jompi. Aisati caninataque ainta 
    iromitocoquemi aroca pijanaitë, aroca otsonquima pitarobacaare, aroca ingamaque ira 
    casintimi, aroca pintiasiparitanë. </li>
  <li>Caninataque ainta ira ingábintsëro aisati iromitocotiro antagaisati tsinane aisati 
    ojaniquite cara ontsomaqueri. Aisati caninataque ingábintsaigueri omagaro janequi jemita 
    irogótengani iriri.&nbsp; </li>
</ol>

<h4>26.</h4>

<ol>
  <li>Caninataque irisitoriataigue antagaisati matsiguenga cara isicoiraquë cara 
    ipënabentineri igobirinote ora opënatima primaria. Iragáqueri ianiquite casintari cara 
    irisitoriate. Caninataque irogóiganë irogomere inganinatanë, aisati 
    iraniacaninataigueri ira basini irogomere, aisati irogótanë intimaque caninasati, aisati 
    iromitocoqueri antagaisati matsiguenga iraniacaninatobaguëma cara ocanti oca 
    sanguenarica. </li>
  <li>Caninataque irisitoriataigue antagaisati arota irogótanëro ora caninaro cara 
    inganinasëretanë, aisati iraniacaninatiri ira basiniati aisa iromitocoqueri imatsiguenga 
    cara iraniacaninataiguëri iraegui basiniati. </li>
  <li>Iraegui casintari janequi inganque pairo irogometaiguëri ianiquite.&nbsp; </li>
</ol>

<h4>27.</h4>

<ol>
  <li>Caninataque antagaisati matsiguenga intsibataiguemari imatsiguenga cara omagaro inganque 
    ora yameitaigaca irirojegui. </li>
  <li>Ainta matsiguenga ingositëri basini ora inganque, ora irobetsique irorai, aisati ora 
    irisanguenataguëque. Oca te ongomeite.&nbsp; </li>
</ol>

<h4>28.</h4>

<p>Caninataque antagaisati matsiguenga intimaiguë cara inguemisanquero oca 
sanguenarica.&nbsp; </p>

<h4>29.</h4>

<ol>
  <li>Caninataque antagaisati matsiguenga iraniacaninataigueri itingomi ira imatsiguenga, 
    aisati inguemisanqueri itingomipague arota intimaigue caninasati antagaisati. </li>
  <li>Inguemisantirota antagaisati matsiguenga ora iquengaigaca aisati ora isanguenaque 
    itingomipague. Cara inganque negaca iromitocotaiguëri omagaro itimanamitane cara 
    ibaisitequë cara intimaiguë caninasati omagaro. </li>
  <li>Angagaisati matsiguenga inguemisanquerota oca sanguenarica ora iquengaigaca aisati ora 
    isanguenataiguë iragátane tojai país oraegui jitacha Naciones Unidas.&nbsp; </li>
</ol>

<h4>30.</h4>

<p>Oca sanguenarica quero ipiri pairiraca matsiguenga querootisati pairoraca gobirino cara 
ingantaguebiritiri catsimaro ira matsiguenga.&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
