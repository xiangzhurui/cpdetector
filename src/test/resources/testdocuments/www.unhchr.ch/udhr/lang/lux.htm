<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Lëtzebuergeusch) by Other Sources">
<meta name="keywords" 
   content="UDHR, Human Rights, Luxembourgish, Lëtzebuergeusch">
<title>OHCHR: Luxembourgish (Lëtzebuergeusch) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="lux_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="lux_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/lux.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="lux.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Luxembourgish Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Lëtzebuergeusch</span> <br><br>
       
    <span class="highlighthead">Total Speakers</span> <br>
    <span class="highlighttxt">335,518 (1976)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Luxembourg together with French<BR><BR> <BR>Home Speakers: Belgium (in the Arlon district), in the Bitburg area of Germany, and in Thionville, France</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Indo-European family, Germanic group, West Germanic subgroup, and is spoken by nearly 400,000 people. Mistakenly, Luxembourgish is often referred to as a German dialect, as it may sound similar. It was originally a Franconian variety of German (Moselfränkish, a now extinct language) but has long been recognised as a separate language. It is taught in school, together with German and French. For most people it is the language of creativity. Literature flourishes at a modest level.</span><br>
    <br>

    <br>
    <span class="highlighttxt">
    Received: 19980525<br>
    Posted: 19980915<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>UNIVERSAL - DEKLARATIOUN VUN DE MËNSCHERECHTER</h3>

<h4>PRÄAMBEL</h4>

<p>Well d'Unerkennong vun der Dignitéit, déi all Mêmber vun der Mënschefamill gebuer 
as, a vu sénge gläichen an onersetzleche Rechter de Fëllement vun der Fräiheet, der 
Gerechtegkeet an dem Fridden an der Welt as,</p>

<p>Well et do, wou d'Mënscherechter nët unerkannt an nët respektéiert gin, zu 
barbareschen Akte koum, déi d'Gewësse vun der ganzer Mënschheet revoltéieren a well 
d'Schafe vun enger Welt, an deer d'Mënschen d'Fräiheet vum Wuert a vum Glaf hun, an deer 
se fräi si vu Fuurcht an Nout, als dem Mënsch säin héchst Striewe proklaméiert gouf,</p>

<p>Well et haaptsächlech drëm geet fir duerch e Rechtssystem Hand iwwer 
d'Mënscherechter ze halen an datt de Mënsch doduerch nët forcéiert gët fir säi 
leschten Auswee an der Revolt géint d'Tyrannei an d'Ënnerdrécktgin ze sichen,</p>

<p>Well et haaptsächlech drëm geet fir d'Entwécklong vun de frëndschaaftleche 
Relatiounen tëscht den Natiounen z'encouragéieren,</p>

<p>Well an der Charta d'Vëlleker vun de Vereenten Natiounen op en Neits hire Glaf an 
d'Grondrechter vum Mënsch, an d'Dignitéit an an de Wäert vun der mënschlecher Persoun, 
an d'Gläichheet vun de Rechter vu Mann a Fra proklaméiert a sech dofir entscheed hu fir 
dem zoziale Fortschrëtt de Virzock ze gin a besser Lieweskonditiounen a méi enger 
grousser Fräiheet ze schafen,</p>

<p>Well d'Mëmberstate sech verflicht hu fir an Zesummenaarbecht mat der Organisatioun vun 
de Vereenten Natiounen dofir ze suergen, datt d'Mënscherechter an d'Grondfräiheten 
allgemeng respektéiert a realiséiert gin,</p>

<p>Well eng an déi selwecht Opfaassong iwwer dës Rechter a Fräiheten aus der Mooss 
wichteg as fir dëst Engagement voll a ganz kënnen duerchzeféieren,</p>

<p>PROKLAMÉIERT D'GENEROLVERSAMMLONG:</p>

<p>Dës UNIVERSAL-DEKLARATIOUN VUN DE MËNSCHERECHTER, déi als en allgemengt Ideal vun 
all Vollek an all Natioun soll ugestrieft gin aus deem Grond, datt all eenzele Mënsch an 
all Organ vun der Gesellschaft, ëmmer am Geescht vun dëser Deklaratioun, sech ustrenge 
fir duerch den Unterrécht an d'Erzéiong de Respekt vun dëse Rechter a Fräiheten 
z'entwécklen an no an no duerch Mesüren um nationalen an internationale Plang hir 
Unerkennong ze sécheren, datt d'Populatiounen aus de Mêmberstate selwer an déi aus 
Gebitter, déi ënner hirer Geriichtsbarkeet stin, en allgemengen a gudde Gebrauch dervu 
kënnen maachen.</p>

<h4>Artikel 1</h4>

<p>All Mënsch kënnt fräi a mat deer selwechter Dignitéit an dene selwechte Rechter op 
d'Welt. Jiddereen huet säi Verstand a säi Gewësse krut an soll an engem Geescht vu 
Bridderlechkeet denen anere géintiwwer handelen.</p>

<h4>Artikel 2</h4>

<p>Jidderee kann all déi Rechter an all déi Fräiheten, déi an dëser Deklaratioun 
proklaméiert sin, fir sech verlaangen an dat ouni Ënnerscheed sief et vu Rass, 
Hautfaarf, Geschlecht, Sprooch, Relioun, politesche odder anerer Iwwerzegong, nationalem 
odder zozialem Urspronk, Verméigen, Gebuurt odder soss enger Situatioun. Et duerf do 
dernieft och keen Ennerscheed gemat gin, dee mam politeschen, rechtlechen odder 
internationale statut vun deem Land odder deem Gebitt begrënnt gët, aus deem eng Persoun 
hierstaamt, egal ob dëst Land odder dëst Gebitt onofhängeg, ënner engem Mandat, nët 
autonom odder séng Souveränitéit an irgendenger Form begrenzt as.</p>

<h4>Artikel 3</h4>

<p>All Mësch huet Recht op d'Liewen, op d'Fräiheet an op d'Secherheet vu sénger 
Persoun.</p>

<h4>Artikel 4</h4>

<p>Kee Mënsch daarf a Sklaverei odder a Kniechtschaaft gehal gin; d'Sklaverei an de 
Sklavenhandel sin an all hire Forme verbueden.</p>

<h4>Artikel 5</h4>

<p>Keen duerf gefoltert an och kee grausam, onmënschlech, onwiirdeg bestrooft a behandelt 
gin.</p>

<h4>Artikel 6</h4>

<p>Jiddereen huet iwwerall d'Recht op Unerkennong vu sénger juristescher 
Perséinlechkeet.</p>

<h4>Artikel 7</h4>

<p>D'Mënsche sin alleguer gläich virum Gesetz a si hun ouni Ënnerscheed Recht op dee 
selwechte Schutz vum Gesetz. Alleguer hu se Recht op dee selwechte Schutz géint all 
Diskriminatioun, déi dës Deklaratioun géing verletzen a géint all Provokatioun zu esou 
enger Diskriminatioun.</p>

<h4>Artikel 8</h4>

<p>All Mënsch huet d'Recht fir bei denen zoustännegen nationale Geriichter en effektive 
Recours géint déi Akten ze man, déi d'fundamental Rechter, déi him duerch 
d'Konstitutioun odder duerch d'Gesetz zoustin, verletzen.</p>

<h4>Artikel 9</h4>

<p>Kee Mënsch duerf arbiträr verhaft, agesat odder ausgewise gin.</p>

<h4>Artikel 10</h4>

<p>All Mënsch huet d'Recht, a voller Gläichheet, datt séng Saach, säin Uleies gerecht 
an öffentlech virun engem onofhängegen an onparteiesche Geriicht zur Sprooch kënnt, dat 
iwwer séng Rechter a Flichten an iwwer d'Berechtegong vun all Uklo, déi a Strofsaache 
géint e gefouert gët, entscheet.</p>

<h4>Artikel 11</h4>

<ol>
  <li>All Mënsch, dee wéinst engem strofbaren Akt ugeklot gët as esou laang als onschëlleg 
    unzegesinn, bis séng Schold gesetzlech an am Verlaf vun engem öffentleche Prozess 
    nogewisen as, an deem e mat Sécherheet op all néideg Garantië fir séng Verdedegong 
    konnt rechnen.</li>
  <li>Keen duerf veruurtelt gi fir Saachen, déi e gemat odder ënnerlooss huet, déi an deem 
    Ament, wou dat geschitt as, no nationalem an internationalem Recht keng strofbar Akte 
    woren. Och duerf kee méi eng héich Strof kréie wi déi, déi an deem Ament applizéiert 
    gouf, an deem de strofbaren Akt geschitt as.</li>
</ol>

<h4>Artikel 12</h4>

<p>An enger Persoun hiirt Privatliewen, hir Famill, hir Wunnéng odder hir Korrespondenz 
duerf sech nët arbiträr agemëscht, an hir Éier an hire gudde Ruff och nët ugetaascht 
gin. All Mënsch huet d'Recht op de Schutz vum Gesetz géint esou en Amëschen an 
Untaaschten.</p>

<h4>Artikel 13</h4>

<ol>
  <li>All Mënsch huet d'Recht fir fräi bannent de Grenze vun all Stat ze zirkuléieren a 
    séng Residenz ze wielen.</li>
  <li>All Mënsch huet d'Recht fir all Land ze verloossen, och säin egent, an nees a säi 
    Land heemzekommen.</li>
</ol>

<h4>Artikel 14</h4>

<ol>
  <li>All Mënsch huet d'Recht fir, wann e verfollegt gët, Asyl an anere Länner ze sichen a 
    Gebrauch dovunner ze maachen.</li>
  <li>Op dëst Recht ka sech nët beruff gin am Fall vun Ukloen, déi reell op engem 
    Verbrieche vum allgemenge Recht an op Handlonge fundéieren, déi géint d'Ziler an 
    d'Grondsätz vun de Vereenten Natioune verstoussen.</li>
</ol>

<h4>Artikel 15</h4>

<ol>
  <li>All Mënsch huet d'Recht op eng Nationalitéit.</li>
  <li>Séng Nationalitéit duerf kengem Mënsch arbiträr entzu gin, och nët dat Recht fir 
    séng Nationalitéit ze changéieren.</li>
</ol>

<h4>Artikel 16</h4>

<ol>
  <li>Wa Mann a Fra am Alter si fir sech ze bestueden, hu se d'Recht fir dat ze maachen an eng 
    Famill ze grënnen ouni iirgendeng Restriktioun wat d'Rass, d'Nationalitéit odder 
    d'Relioun ugeet. Si hu beim Bestiednes, am Bestiednes a bei sénger Opléisong déi 
    selwecht Rechter.</li>
  <li>D'Bestiednes duerf nëmme mat der fräier a voller Awëllegong vum Brautpuer geschloss 
    gin.</li>
  <li>D'Famill as dat natiirlecht a fundamentaalt Element vun der Gesellschaft a si huet 
    d'Recht op de Schutz vu Gesellschaft a Stat.</li>
</ol>

<h4>Artikel 17</h4>

<ol>
  <li>All Mënsch huet d'Recht, eleng an och mat aneren zesummen, op Egentom.</li>
  <li>Säin Egentom duerf kengem Mënsch arbiträr entzu gin.</li>
</ol>

<h4>Artikel 18</h4>

<p>All Mënsch huet d'Recht op Gedanke-, Gewëssens- a Reliounsfräiheet; an dësem Recht 
mat dran as d'Fräiheet fir séng Relioun odder séng Iwwerzegong ze änneren, grad esou 
wéi d'Fräiheet fir séng Relioun a séng lwwerzegong eleng odder mat aneren ze 
manifestéieren, sief et an der Öffentlechkeet odder privat, duerch den Unterrécht, 
d'Praktizéieren, de Kultus an d'Feiere vu Riten.</p>

<h4>Artikel 19</h4>

<p>All Mënsch huet d'Recht op eng fräi Menong a fir se fräi auszedrécken, an deem och 
d'Recht mat dran as op eng Menong fräi vu Fuurcht an dat Recht fir Informatiounen an 
Iddiën ze sichen, ze kréien an ze verbrede mat all dene Mëttele fir sech auszedrécken, 
déi et gët an ouni sech mussen u Grenze vu Länner ze halen.</p>

<h4>Artikel 20</h4>

<ol>
  <li>All Mënsch huet d'Recht op Versammlungs- a Verenegongsfräiheet am friddleche Sënn.</li>
  <li>Keen duerf an eng Verenegong gezwong gin.</li>
</ol>

<h4>Artikel 21</h4>

<ol>
  <li>All Mënsch huet d'Recht fir un den öffentlechen Ugeleënhete vu séngem Land 
    matzewiirken, sief et direkt odder duerch fräi gewielt Vertrieder.</li>
  <li>All Mënsch huet d'Recht fir ënner gläiche Konditiounen an d'öffentlech Fonktioune vu 
    séngem Land eranzekommen.</li>
  <li>De Vollekswëllen as d'Grondlag vun der Öffentlecher Gewalt hirer Autoritéit; dee 
    Wëlle muss sech an éierleche Walen, déi periodesch ofzehale sin no engem gläichen an 
    allgemenge Walrecht, a geheime Walen odder an enger gläichwäerteger Prozedur, déi fräi 
    Wale garantéiert, auszedrécken.</li>
</ol>

<h4>Artikel 22</h4>

<p>All Mënsch huet als Mêmber vun der Gesellschaft d'Recht op zozial Sécherheet; en as 
berechtegt fir an de Genoss vun de wirtschaftlechen, zozialen a kulturelle Rechter ze 
kommen, déi fir séng Dignitéit an d'fräi Entwécklong vu sénger Perséinlechkeet 
néideg sin, dat alles duerch en nationalen Effort an eng international Zesummenaarbecht 
an an engem Mooss, wéi d'Organisatioun an d'Ressource vun all Land et ausweisen.</p>

<h4>Artikel 23</h4>

<ol>
  <li>All Mënsch huet d'Recht op Aarbecht, op d'fräi Wiel vu sénger Aarbecht, op 
    Aarbechtskonditiounen, déi gerecht sin an zefridde stellen an op de Schutz géint de 
    Chômage.</li>
  <li>Jiddereen huet ouni Diskriminatioun d'Recht op de selwechte Loun fir déi selwecht 
    Aarbecht.</li>
  <li>Jiddereen, dee schafft, huet d'Recht op e gerechten an ordentleche Loun, deen him selwer 
    a sénger Famill eng Existenz op der Basis vun der mënschlëcher Dignitéit séchert an 
    deen, wann néideg, duerch all aner zozial Mesüre gestäipt gët.</li>
  <li>All Mënsch huet d'Recht fir mat anere Leit Beruffsorganisatiounen ze grënnen a fir 
    séng Intressen ze verdedegen dranzegoen.</li>
</ol>

<h4>Artikel 24</h4>

<p>All Mënsch huet d'Recht op Rou a Fräizäit a besonnesch op eng räsonnabel begrenzten 
Dauer vun der Aarbechtszäit an op periodeschen a bezuelte Congé.</p>

<h4>Artikel 25</h4>

<ol>
  <li>All Mënsch huet d'Recht op e Liewesniveau, deen duergeet fir him selwer a sénger 
    Famill d'Gesondheet an d'Gutt-Ergoen, besonnesch d'Narong, d'Kleder, d'Wunneng, 
    d'medezinesch Fleg an déi néideg zozial Déngschter ze garantéieren; en huet d'Recht op 
    Sécherheet am Fall vu Chômage, Krankheet, Invaliditéit, als Witfra odder Witmann, am 
    Alter an an anere Fäll, wou en d'Mëttele fir säi Liewesënnerhalt nët méi huet duerch 
    Ëmstänn, déi onofhängeg si vu séngem Wëllen.</li>
  <li>Mamm a Kand hun d'Recht op speziell Hëllef a Bäistand. D'Kanner alleguer, ob se am 
    odder nët am Bestiednes gebuer gin, kommen an de Genoss vun deem selwechten zoziale 
    Schutz.</li>
</ol>

<h4>Artikel 26</h4>

<ol>
  <li>All Mënsch huet d'Recht op Bildung. Den Unterrécht muss op d'mannst fir d'Elementar- 
    an d'Grondschoule gratis sin. Den Elementarunterrécht as obligatoresch. Den techneschen 
    an de Beruffsunterécht musse verallgemengert sin. Den héiere Studium muss jidderengem 
    mat dene selwechte Rechter an op der Basis vu sénge Leeschtungen opstoen.</li>
  <li>D'Bildung soll déi voll Entwécklong vun der mënschlecher Perséinlechkeet a méi e 
    grousse Respekt vun de Mënscherechter an de Grondfräiheten uviséieren. Si soll de 
    Versteesdemech, d'Toleranz an d'Frëndschaaft tëscht allen Natiounen an alle Gruppe vu 
    Rassen a Relioune grad esou favoriséiere wéi d'Entwécklong vun de Vereenten Natiounen 
    hiren Aktivitéite fir d'Erhale vum Fridden.</li>
  <li>D'Elteren hu virewech d'Recht fir de Genre vun de Kanner hirer Bildung ze wielen.</li>
</ol>

<h4>Artikel 27</h4>

<ol>
  <li>All Mënsch huet d'Recht fir fräi un der Kommunotéit hirem kulturelle Liewen 
    deelzehuelen, an de Genoss vun der Konscht ze kommen a vum wësseschaaftleche Fortschrëtt 
    a vun allem, wat sech doraus u Guddem ergët, ze profitéieren.</li>
  <li>Jiddereen huet d'Recht op de Schutz vun de moraleschen a materiellen Intressen, déi aus 
    jidfer wësseschaaftlecher, literarescher odder artistescher Produktioun entstin, vun deer 
    hien den Auteur as.</li>
</ol>

<h4>Artikel 28</h4>

<p>All Mënsch huet d'Recht op eng zozial an international Uerdnong, an deer sech déi 
Rechter a Fräiheten, déi an dëser Deklaratioun opgezielt gin, voll kënnen auswiirken.</p>

<h4>Artikel 29</h4>

<ol>
  <li>All Mënsch huet Flichte vis-à-vis vun der Kommunotéit, an deer eleng déi fräi a 
    voll Entwécklong vu sénger Perséinlechkeet méiglech as.</li>
  <li>Am Gebrauch vu sénge Rechter an am Genoss vu sénge Fräiheten as jiddereen nëmmen 
    dene Limiten ënnerworf, déi d'Gesetz eenzeg an eleng dofir virgesäit, datt 
    d'Unerkennong an de Respekt vun aneren hire Rechter a Fräihete gesechert sin a fir engem 
    gerechten Usproch op Moral, op öffentlech Uerdnong an op en allgemengt Wuel an enger 
    demokratescher Gesellschaft z'entspriechen.</li>
  <li>Dës Rechter a Fräiheten duerfen a kengem Fall am Widdersproch mat de Vereenten 
    Natiounen hiren Ziler a Prinzippie stoen.</li>
</ol>

<h4>Artikel 30</h4>

<p>Keng Bestëmmong vun dëser Deklaratioun duerf esou ausgeluegt gin, datt e Recht fir e 
Stat, eng Grupp odder en eenzele Mënsch dra wär fir sech un Aktivitéiten ze gin odder 
Akten duerchzeféieren, déi drop erauslafe fir d'Rechter an d'Fräiheten, déi dra 
genannt sin, ëmzestoussen.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
