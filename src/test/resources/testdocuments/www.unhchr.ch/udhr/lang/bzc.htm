<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Balinese, ">
<title>OHCHR: Balinese () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bzc_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bzc_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/bzc.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bzc.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Balinese Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">3,800,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Bali (Indonesia)</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Austronesian (Malayo-Polynesian) family, Indonesian group and is spoken by nearly 4 million people, especially in Bali. Like Javanese, it is a multi-level language, where the level spoken is in direct relationship to the social status or politeness required between the individual speakers. Its roots go back to Javanese, Kawi and Sanskrit, since many Javanese Hindus fled to Bali when Islam began to take hold in Java. Both Balinese and Latin scripts are used.</span><br>
    <br>

    <br>
    <span class="highlighttxt">
    Received: 19980903<br>
    Posted: 19980903<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Pangawedar indik Hak-Hak Azasi Manusia</h3>

<p>Sami manusane mijil maduluran hak-hak sane pateh lan pastika tur malarapan 
kebebasan-kebebasan sane mabuat pisan. Perserikatan Bangsa-Bangsa maduwe tatuwek pacang 
nginggilang (nyunjung) nabdabang tur ngayomin hak azasi manusia saking swang-swang manusa. 
Tatuwek puniki ngawit saking Piagem Perserikatan Bangsa-Bangsa sane negesin unteng pakayun 
wangsa-wangsa ring jagatpada ngenenin hak azasi manusia sane mabuat pisan tur ring 
martabat lan kamatmian manusa. Ring sajeroning pangawedar indik hak azasi manusia, 
Perserikatan Bangsa-Bangsa mapiteges pastika pisan miwah sadarana ngenenin hak-hak sane 
pinaka druwen i manusa sacara adil. Hak-hak punika wantah druwen ida dane. Punika wantah 
hak ida dane. Hak-hak ida dane punika mangda kauningin. Patut sareng-sareng nyobiakang tur 
ngukuhang kawentenanipun gumanti mabuat ring ida dane miwah mantuk ring sasaman jana sane 
seosan.</p>
<b>

<p><font size="3">Pangawedar indik Hak-Hak Azasi Manusia</font></p>
</b>

<h4>Saracita</h4>

<p>Manimbang riantukan pangangken ring subhakarma lan hak-hak sane pateh tur pastika 
saking paguyuban kulawarga manusa sami inggih punika dasar kemerdekaan, keadilan lan 
perdamaian ring jagat.</p>

<p>Manimbang riantukan ngelempasang lan ngandapang hak azasi manusia janten ngawinang 
parilaksana-parilaksana sane kaon sane ngawinang rasa kroda sajeroning herdaya (unteng 
pekayunan) manusapada, tur kamanggehang jagat genah manusa pacang muponin bebas mawicara 
lan maagama tur luput saking rasa ajrih miwah kakirangan, punika sampun kajantenang pinaka 
tatujon pilih utama saking para jana.</p>

<p>Manimbang riantukan hak-hak manusa patut kaayomin malarapan peraturan hukum mangda para 
jana nenten kadulumuk milih pamargi andaga utsaha penguntat maka panungkas kaduratmakan 
miwah penjajahan.</p>

<p>Manimbang riantukan ngupapira paiketan pasawitran ring sajeroning negara-negara patut 
kautsahayang.</p>

<p>Manimbang riantukan wangsa-wangsa saking Perserikatan Bangsa-Bangsa sajeroning Piagem 
Perserikatan Bangsa-Bangsa sampun mategesang malih kepercayaannyane ngenenin hak-hak dasar 
manusa, tur hak-hak sane pateh, ring sang lanang miwah istri, miwah sampun mutusang pacang 
nuwekang kasuketan jagat lan kahuripane sane utama sajeroning kemerdekaan sane ngalimbak.</p>

<p>Manimbang riantukan paguyuban negara-negara sampun masemaya pacang nyujur kemajuan 
sajeroning pangargan miwah pangubaktian marep ring hak azasi manusia lan kebebasan sane 
ngarojong sareng Perserikatan Bangsa-Bangsa.</p>

<p>Manimbang riantukan pahaning wirasa sane pateh ngenenin indik hak-hak lan 
kebebasan-kebebasan punika mabuat pisan maka panglaksana sane sumeken pisan saking semaya 
punika, mawinan,</p>

<p>MAJELIS UMUM</p>

<p>Malarapan punika nyobiahang</p>

<p>Pangawedar Indik Hak-Hak Azasi Manusia</p>

<p>Pinaka anceng sane katah maka sidaning wangsa sami lan panegara sami, maka tatujon 
mangda saluiring janma lan saluiring paguyuban sajeroning pakraman nityakala eling ring 
pangawedar puniki, pacang ngutsahayang majalaran tata cara ngajahin lan ngicenin 
pendidikan ngapti nincapang pangargan marepe ring hak-hak lan kebebesan-kebebasan punika, 
tur pamargi sane gancang gelitik urati sane manggeh nasional wiadin internasional, nyamin 
pangangken lan pangabaktianipun sane luih tur sumeken, inggilan olih wangsa-wangsa saking 
swanegara anggota wiadin olih wangsa-wangsa saking wawidangan sane wenten ring sajeroning 
wawengkon hukumipun.</p>

<h4>Paos 1</h4>

<p>Sami manusane sane nyruwadi wantah merdeka tur maduwe kautamaan lan hak-hak sane pateh. 
Sami kalugrain papineh lan idep tur mangdane pada masawitra melarapan semangat 
pakulawargaan.</p>

<h4>Paos 2</h4>

<p>Satunggil para janma wenang ring hak-hakipun sami lan kebebasan-kebebasan sane mungguh 
ring jeroning pangawedar puniki, makadi pabinaan ring ras, warnan carma, lanang-wadon, 
basa, agama, politik utawi pamarnan maseosan, witning kewangsaan utawi pakraman 
(kemasyarakat), hak, padruwean, palekadan wiadin linggih seosan.</p>

<p>Selantur ipun nenten pacang kawentenang pabinayan sangkaning linggih (kedudukan) 
politik, hukum, utawi kedudukan internasional saking negara utawi daerah saking dija ugi 
kawit nyane manusa, inggian saking negara sane merdeka sane merupa wewidangan-wewidangan 
perwalian, jajahan, utawi sane wenten ring sajeroning wates kedaulatan sane seosan.</p>

<h4>Paos 3</h4>

<p>Saluiring manusa wenang ring hak hidup, kebebasan lan kerahayuan suwang-suwang.</p>

<h4>Paos 4</h4>

<p>Sapasira ugi nenten kayogya kadadosang budak utawi parekan, perbudakan lan pedagangan 
budak, yadian marupa napi ja musti kalarang.</p>

<h4>Paos 5</h4>

<p>Sapasira ugi nenten dados kasiksa utawi kabayang-bayang utawi katiwakin danda sane tan 
nganutin sulur kamanusan utawi kanistayang.</p>

<h4>Paos 6</h4>

<p>Saluiring janma kawenang ring pangangken sajeroning hukum pinaka manusa niri ring dija 
ugi magenah.</p>

<h4>Paos 7</h4>

<p>Samian manusane pateh ring sajeroning hukum lan pateh maduwe hak ring pangayoman hukum 
tanpa pabinayan. Sami manusane maduwe hak ring pangayoman marep saluiring bentuk pabinayan 
sane tungkas ring pangawedar puniki tur marep saluir hasutan sane nyujur pabinayan inucap.</p>

<h4>Paos 8</h4>

<p>Saluiring janma maduwe hak ring pemulihan saking pengadilan nasional sane maduwe 
kawenangan marep saparisolah sane ngelanggar hak-hak dasar sane kapaica olih undang-undang 
dasar wiadin hukum.</p>

<h4>Paos 9</h4>

<p>Sapasira ugi nenten dados ketangkep, ketahan wiadin kakutang sakita arep.</p>

<h4>Paos 10</h4>

<p>Saluiring janma sajeroning sasama pada maduwe hak ring peradilan sane adil lan terbuka 
saking pengadilan sane bebas tur nenten memihak, sajeroning ngerajegang hak lan 
swadharmanipun tur ring saluiring danda (tuntutan pidana) sane katiwakang ring ragane.</p>

<h4>Paos 11</h4>

<ol>
  <li>Saluiring janma sane katuntut sangkaning katarka maparisolah ngelanggar hukum durung 
    dados kasengguh salah, sadurung kabuktiang kasalahanipun manut hukum olih pengadilan, tur 
    ring pengadilan inucap polih jaminan sane kasaratang nindihan raga.</li>
  <li>Nenten wenten janma sane dados kasalahang kadalih melaksana ngelanggar hukum sangkaning 
    pelaksana utawi kalengahan sane nenten marupa pelanggaran hukum manut undang-undang 
    nasional wiadin internasional, ritatkala saparisolah punika kalaksanayang. Taler nenten 
    kapatutang niwakang danda sane lebih abot saking danda sane sepatutipun katiwakang 
    ritatkala pelanggaran hukum punika kalaksanayang.</li>
</ol>

<h4>Paos 12</h4>

<p>Saluiring janma nenten dados kausak-asik urusannyane swang-swang, kulawarganipun, 
pakurenanipun, utawi paiketan swalapatraipun sakita arep, taler nenten kadadosang 
mariceda. Saluiring janma maduwe hak polih pengayoman hukum sane jagi kaanggen ngarepang 
saparisolah kaon ring arep.</p>

<h4>Paos 13</h4>

<ol>
  <li>Saluiring janma maduwe hak kabebasan malaksana (sane patut) tur magenah ring wawidangan 
    swang-swang negara.</li>
  <li>Saluiring janma maduwe hak melancaran ring swang-swang negara, makta padruwenipun, tur 
    mewali malih ring panegara duwene.</li>
</ol>

<h4>Paos 14</h4>

<ol>
  <li>Saluiring janma maduwe hak ngaruruh tur ngerasanin suaka (pengayoman) saking negara 
    seosan jagi kaanggen ngayomin deweknyane saking katut buri.</li>
  <li>Hak punika nenten kedadosang kaangge marep ring sungketa tutburi sane sumeken medal 
    sangkaning saparisolah sane kaon, sane tan wenten paiketan ring politik, utawi sangkaning 
    saparisolah sane piwal ring tujuan miwah dasar Perserikatan Bangsa-Bangsa.</li>
</ol>

<h4>Paos 15</h4>

<ol>
  <li>Saluiring janma maduwe hak kewarganegaraan (kewangsaan).</li>
  <li>Saluiring janma nenten dados sakama-kama kabancut kewarganegaraanipun (kewangsanipun) 
    wiadin maduwe hak ngentosin kewarganegaraan (kewangsaan).</li>
</ol>

<h4>Paos 16</h4>

<ol>
  <li>Lanang lan istri sane sampun daha-truna, tanpa kawatesin kewangsaanipun, 
    kewarganegaraanipun wiadin agama, maduwe hak makurenan utawi mawiwaha tur ngewangun 
    kulawarga. Ipun maduwe hak sane pateh ring sapari indik pawiwahan, ring sajeroning 
    makurenan, wiadin ritatkala palas makurenan.</li>
  <li>Pawiwahan wantah dados kalaksanayang yaning calon penganten pada saling lulut asih.</li>
  <li>Kulawarga inggih punika paiketan sangkaning titah ring sajeroning pagubugan, tur maduwe 
    hak polih pengayoman saking pagubugan wiadin negara.</li>
</ol>

<h4>Paos 17</h4>

<ol>
  <li>Saluiring janma maduwe hak maderbe artha, ndiri (newek) wiadin sareng-sareng janma 
    lianan.</li>
  <li>Saluiring janma nenten dados kerampas padruwenannyane sakita karep. </li>
</ol>

<h4>Paos 18</h4>

<p>Saluiring janma maduwe hak kebebasan mapaidep, unteng kayun lan ngagem agama, hak 
kabebasan magentos agama utawi kepercayaan, lan kebebasan nyengguhang agama utawi 
kepercayaan malarapan ngajahin, ngelaksanayang, ngaturang bakti tur nganutin ajaran agama 
punika, ndiri-ndiri wiadin sareng-sareng janma seosan, ring arep pagubugan wiadin ndiri 
(ndewek).</p>

<h4>Paos 19</h4>

<p>Saluiring janma bebas maduwe tetimbangan wiadin ngamedalang tetimbangan, tanpa gangguan 
ngeruruh, nerima tur ngamedalang gatra lan pakayunan malarapan sarana napi ja, tanpa 
ngetang wates-wates wewidangan.</p>

<h4>Paos 20</h4>

<ol>
  <li>Saluiring janma maduwe hak kebebasan mapupul lan ngewangun sekha tanpa ngangge 
    kekerasan.</li>
  <li>Saluiring janma nenten dados kapaksa mangda ngiring nyarengin sekha.</li>
</ol>

<h4>Paos 21</h4>

<ol>
  <li>Saluiring janma maduwe hak nyarengin ngemargiang pemerintahan negarannyane secara 
    langsung utawi malarapan wakil-wakil sane kapilih secara bebas.</li>
  <li>Saluiring janma sami-sami pateh maduwe hak kabisekayang utawi kalinggihang dados prajuru 
    ring sajeroning ngemargiang pemerintahan negarannyane.</li>
  <li>Pakayunan para janma musti kadadosang pinaka dasar kewenangan pemerintah; pakayun puniki 
    musti kasinahang marupa pemilihan umum sane kamargiang sangkaning manah lascarya tur 
    nirmala, malarapan hak pilih tur dudonan sane pateh, malarapan pemungutan suara sane 
    singid utawi ngangge tata cara seosan sane nyamin kebebesan nguwehin suara.</li>
</ol>

<h4>Paos 22</h4>

<p>Saluiring janma, pinaka krama pagubugan, maduwe hak jaminan sosial, ngelaksanayang hak 
ekonomi, sosial lan budaya sane pinih kabuatang jagi ngawangiang kaprabawan lan numbuhang 
kepribadian, malarapan utsaha-utsaha nasional wiadin nyarengin utsaha internasional 
(sajagat), manut kadi tata cara lan kekuatan swang-swang negara.</p>

<h4>Paos 23</h4>

<ol>
  <li>Saluiring janma maduwe hak ring pekaryan, maduwe hak kabebasan milih pakaryan, maduwe 
    hak ring tata cara ngelaksanayang pekaryan sane adil miwah ngewetuang aget lan maduwe hak 
    pangayoman sumangdane tan kicalan pangupajiwa.</li>
  <li>Saluiring janma, tanpa pabinayan, maduwe hak ring pangupahan sane pateh ring pakaryan 
    sane pateh.</li>
  <li>Saluiring janma sane makarya maduwe hak ring pangupahan sane adil tur ngewetuang aget 
    sane nyamin kahidupan sane dahat mapikenoh ring padewekan wiadin kulawargannyane, 
    pingkalih yaning wantah perlu kewewehin antuk pengayoman sosial sane siosan.</li>
  <li>Saluiring janma maduwe hak ngewangun tur ngeranjing ring paguyuban utawi sekha buruh 
    sane jagi ngayomin saluir pabuatannyane.</li>
</ol>

<h4>Paos 24</h4>

<p>Saluiring janma maduwe hak mesandekan wiadin liburan, pingkalih wates-wates galah 
mekarya sane patut pingkalih polih libur berkala, tur tetep nampi upah.</p>

<h4>Paos 25</h4>

<ol>
  <li>Saluiring janma maduwe hak ring taraf hidup sane cukup, mangda sida nemu kerahayuan lan 
    kesejahteraan padewekan wiadin kulawarganipun, taler hak ring pangan, paumahan, 
    pangupapira kerahajengan pingkalih pelayanan sosial sane kabuatang, tur maduwe hak ring 
    jaminan ritatkala nganggur/magang, sungkan, cacad, balu, sampun lingsir, utawi kehanan 
    siosan sane mekhawinan kekirangan pangupajiwa.</li>
  <li>Ibu lan anak-anak maduwe hak polih pangupapira wiadin wantuan sane dahat istimewa. 
    Saluiring anak alit sane embas saking pawiwahan wiadin babinjat, musti polih pengayoman 
    sosial tanpa pabinayan.</li>
</ol>

<h4>Paos 26</h4>

<ol>
  <li>Saluiring janma maduwe hak polih pendidikan. Pendidikan punika musti gratis, paling 
    nenten ring tingkat sekolah rendah wiadin pendidikan dasar. Pendidikan rendah musti 
    kewajibang (nenten dados tan kelaksanayang). Pendidikan teknik lan jurusan sane sampun 
    ketah mangda kabukak ring saluiring janma, taler pendidikan tinggi mangda prasida 
    keranjingang olih para janmane sami nganutin tata cara sane pateh medasar antuk kepatutan.</li>
  <li>Pendidikan punika musti matatujon ngewerdiang angga sarira tur mangda prasida ngajiang 
    hak azasi manusia wiadin kebebasan-kebebasan. Pendidikan punika mangda prasida ngewetuang 
    saling pengertian, mulatsarira, tur pasawitran ring saluiring wangsane sami, paguyuban ras 
    pingkalih agama, tur musti ngemajuang pemargin Perserikatan Bangsa-Bangsa ring sajeroning 
    ngupapira perdamaian.</li>
  <li>Irerama utawi guru rupaka maduwe hak sane mautama ring sajeroning milih saluiring 
    pendidikan sane pacang katiwakang ring okan-okannyane.</li>
</ol>

<h4>Paos 27</h4>

<ol>
  <li>Saluiring janma maduwe hak nyarengin ring sajeroning kehidupan kebudayaan, ngerasayang 
    kaluihan kesenian, lan sareng ngerasayang kemajuan tur namtamin pakenoh ilmu pengetahuan.</li>
  <li>Saluiring janma maduwe hak pangayoman marep ring keuntungan moril wiadin material, sane 
    kamoling antuk hasil karya ilmiah, kesusastraan wiadian kesenian sane prasida kaortayang.</li>
</ol>

<h4>Paos 28</h4>

<p>Saluiring janma maduwe hak marep ring tatanan sosial wiadin internasional, tur hak-hak 
lan kebebasan-kebebasan sane mungguh ring sajeroning pangawedar puniki prasida 
kalaksanayang.</p>

<h4>Paos 29</h4>

<ol>
  <li>Saluiring janma sami maduwe swadarma marep ring pagubugan ring dija ugi ipun prasida 
    ngewerdiang kepribadianipun malarapan antuk kabebasan sane banget pisan.</li>
  <li>Ring sajeroning ngelaksanayang hak-hak lan kebebasan-kebebasanipun, swang-swang manusa 
    musti nganutin wates-wates sane kapagehang olih undang-undang sane matatujon nyamin 
    pangangken wiadin ngewangiang hak-hak lan kebebasan-kebebasan manusa seosan, lan ring 
    pakraman nganutin tata cara sane adil ngenenin kesusilaan, ketreptian miwah kejagaditaan 
    jagat sajeroning sane demokratis.</li>
  <li>Hak-hak lan kebebesan-kebebasan puniki ring sajeroning pelaksanaanipun nenten dados 
    matungkasan ring tatujon lan prinsip-prinsip Perserikatan Bangsa-Bangsa.</li>
</ol>

<h4>Pasal 30</h4>

<p>Ring sajeroning pangawedar puniki tan dados katarka tur nguwehin inggian negara, 
paguyuban, utawi silih tunggal janma, hak nyarengin saluir pekaryaan, utawi ngelaksanayang 
saparisolah sane matujon ngerusak hak-hak lan kebebasan-kebebasan sane mungguh ring 
sajeroning pangawedar puniki.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
