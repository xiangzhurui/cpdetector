<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Mapuzgun) by United Nations Information Centre">
<meta name="keywords" 
   content="UDHR, Human Rights, Mapudungun, Mapuzgun">
<title>OHCHR: Mapudungun (Mapuzgun) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="aru_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="aru_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/aru.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="aru.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Mapudungun Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Mapuzgun</span> <br><br>
       
    <span class="highlighthead">Total Speakers</span> <br>
    <span class="highlighttxt">440,000 (1975)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Argentina, Chile</span> <br>
    <br>
    <span class="highlighthead">Background</span> <br>
    <span class="highlighttxt">Also referred to as Mapudungu, Mapuzugun, Araucano or Mapuche. This language belongs to the Araucanian family.  85,000 Mapudungun speakers are reported to be literate in Spanish.</span><br>
    <br>

    <span class="highlighthead">Translation</span> <br>
    <span class="highlighttxt">
     Fresia Mellico<br>
     <a href="mailto:"></a><br>
     
    </span><br>

    <br>
    <span class="highlighttxt">
    Received: 19990803<br>
    Posted: 20000324<br>
    Checked: 20000324
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Kom Mapu Fijke Az Tañi Az Mogeleam</h3>
<h4>Tuwvlzugun</h4>
<p>(&quot;Preámbulo&quot; pi ta wigka)</p>
<p>Kimnieel fij mapu mew tañi kimgen kvme felen kisugvnew felen xvr kvme mvlen. 
Tvfaci zugu ñi mvleken mvleyem yamvwvn ka xvr kvme nor felen kom pu reñmawke 
ce mew.</p>
<p>Gewenonmu yamuwvn, zuamgewenonmu kvme felen, goymagenmu nor felen mvley re 
jazkvnkawvn: Fey mew mvley xvrvmzugu kom pu ce tañi kvme mogeleam kisuke ñi 
feyentun mew, kisu ñi rakizuam mew ka ñi wimtun mew ñi mvleal egvn.</p>
<p>Tañi mvlenoam kaiñetuwvn zugu, awkan zugu tvfeyci wezake vbmen egvn mvley 
tañi xvrvmuwael tvfeyci wvnenkvleci pu ce zugu mew tañi yamgeam xvr kvme nor 
felen.</p>
<p>Ka kimnieel ñi rvf kvme zugugen, wenvykawvn kom pu Xokiñke Ce egvn, 
nuwkvlelu Kiñe Mapu mew (&quot;Naciones Unidas&quot; pi ta wigka): Tvfa egvn 
xawvlelu &quot;Naciones Unidas&quot; mew nuwtuaygvn tvfaci &quot;Fvxa 
Cijka&quot; mew kvme xvr norkvletuam ñi mogen kom pu wenxu ka pu zomo mvlelu 
ixofij mapu mew feyci, kom xawvci pu ce tañi werkvel ci Pu Xokinke Ce 
(&quot;Estados Miembros&quot; pi ta wigka) mvlelu fij mapu kom pvle kejuwayiñ 
taiñ yamfalafiel xvr kvme felen ka nor felen piwigvn.</p>
<p>Femueci mvlcy ñi kimniegeael kom mapu mew nor kvme felen ka kisugvnew mvlen 
tvfaci rakizuam kvzaw mew.</p>
<b>
<p>Fey mew Fvxa Xawvn mew<br>
</b>(&quot;Asamblea General&quot; pi ta wigka)</p>
<p>Wixañpvramgey tvfaci Fvxa Cijka<br>
<b>Kom Mapu Fijke Az Ce Tañi Az Mogeleam<br>
</b>pigelu.</p>
<p>Rvf kvme zugugelu am fey mew ta mvley tañi kvzawael kom pu ce fij mapu mew, 
pu fvxake vbmen, kom pu ce wvnenkvlelu cem zugu mew rume, pu wenxu ka pu zomo 
mvley tañi newenmayafiel ka wenuñpvramafiel tvfaci zugu az mogeleam kom pu 
mogen ce, fey mew ta yamgeay xvr felen ka nor felen tvfaci mogen mew.</p>
<h4>Kiñe Xoy (1)</h4>
<p>Kom pu mogence kisuzuam mvlekey, kom cegeygvn, logkogeygvn ka piwkegeygvn, 
nieygvn kimvn fey mew mvley tañi yamniewael ka epuñpvle kejuwael egvn.</p>
<h4>Epu Xoy (2)</h4>
<p>KIÑE. Kom xipace, fijke mojfvñ ce wixapvraley ñi kvme felen, nor felen 
tvfaci Fvxa Cijka mew, cumgeay rume ñi zugun, ñi wimtun, cem azgeay rume, cem 
kimvn rume nieay.</p>
<p>EPU. Kom pu xokiñ ce, cem az mogengeayrume mvlelu fij mapu, ka femueci xvr 
nvwkvley tvfaci Fvxa Cijka mew.</p>
<h4>Kvla Xoy (3)</h4>
<p>Kom ce mvley ñi mogeleael, kisugvnew feleael ka yamniegeael.</p>
<h4>Meli Xoy (4)</h4>
<p>Iney rume gelay ñi xafkiñtuceael. Gewelayay xafkiñtucen ran mew kuyfi 
reke.</p>
<h4>Kecu Xoy (5)</h4>
<p>Cem ce rume wezakamekegelayay, kupafkamekegelayay.</p>
<h4>Kayu Xoy (6)</h4>
<p>Kom ce fij mapu mew mvley ñi kimgeael, wirintukulelu am ñi vy wigka zugu 
mew (&quot;Personalidad Jurídica&quot; pi ta wigka).</p>
<h4>Reqle Xoy (7)</h4>
<p>Kom femgey ce wigka ñi wirikon zugu mew (&quot;Ley&quot; pi ta wigka) fey 
mew kom pu ce pepi nvway tvfaci zugu mew. Yamgerumenole cuci sugu rume 
wirintukulelu tvfaci &quot;Fvxa Cijka&quot; mew.</p>
<h4>Pura Xoy (8)</h4>
<p>Pu wigka mew mvley kiñe ruka cew ñi norvmgekemum ixofij wezake zugu; fey 
mew pepi nvway kom pu ce tañi igkañmageam, yamvñmagenole tvfeyci nor zugu 
wirintukulelu fvta cijka mew &quot;Constitución&quot; pigelu, nielu kom pu 
xokiñke ce fij mapu.</p>
<h4>Ayja Xoy (9)</h4>
<p>Gelay iney rume ñi koraltukugeael ka wemvnentugeael ka wemvnentugeael tañi 
mapu mew wezakamekenole.</p>
<h4>Mari Xoy (10)</h4>
<p>Tvfeyci wigka norvmzuguwe ruka mew, kom pu ce mvley ajkvtuñmageael ñi zugu, 
tañi kimgeam ñi weza femvn kam femnon ka tañi kimgeam cumueci ñi feletuael 
ragi kakelu pu ce.</p>
<h4>Mari Kiñe Xoy (11)</h4>
<ol>
  <li>KIÑE. Cem ce rume kimvñmagenole ñi weza femvn gelay cumuelu tañi 
    zajuñmageael ka mvley ñi eluñmageael tañi igkawam.</li>
  <li>EPU. Kuyfi iney rume weza femfule, feyci mew zajufalnofule tvfeyci zugu 
    gelay cumuelu ñi zajuñmageael fewla. Ka gelay cumuelu ñi zoy fvxa 
    zajuñmageael feypilenole fewla tvfeyci nor zugu mew wirintukulelu Fvxa 
    Cijka mew.</li>
</ol>
<h4>Mari Epu Xoy (12)</h4>
<p>Wigka ñi wirikon zugu mew (&quot;Ley&quot; pi ta wigka) nvwkvley kom pu ce 
ka fey mew mvley ñi igkañmageael egvn kake ce zugukonle ñi mogen mew, kam ka 
ce pekanka lef konle ñi ruka mew, kom tañi felen mew ka wezaka 
zuguyekañmagele.</p>
<h4>Mari Kvla Xoy (13)</h4>
<ol>
  <li>KIÑE. Kom pu ce mvley ñi kisugvnew miyawael xokiñke ce 
    (&quot;Estados&quot; pi ta wigka) ñi mapu mew.</li>
  <li>EPU. Kom pu ce pepi xipayay cem xokiñke ce (&quot;Estado&quot; pi ta 
    wigka) mew rume ka kisu ñi mvlemum, welu ka pepi wiñotuay.</li>
</ol>
<h4>Mari Meli Xoy (14)</h4>
<ol>
  <li>KIÑE. Cem zugu mew rume inayawgele cem ce rume, tvfa mvley ñi 
    gvnaytuniegeael (&quot;asilar&quot; pi ta wigka) cem xokiñ ce mew rume.</li>
  <li>EPU. Welu tvfeyci gvnaytucen kvmelayay, rvf weza femle tvfaci ce, 
    inayawlel (lagvmle, weñele) ka yamnofile tvfaci &quot;Naciones Unidas&quot; 
    ñi wixañpvramnieel ci zugu.</li>
</ol>
<h4>Mari Kecu Xoy (15)</h4>
<ol>
  <li>KIÑE. Kom pu ce pepi nvwkvleay cem az mogen (&quot;nacionalidad&quot; pi 
    ta wigka) mew rume.</li>
  <li>EPU. Iney rume mvntuñmagelayay ñi az mogen (&quot;nacionalidad&quot;) ka 
    pepi nvway ka konaygvn kake az mogen mew kvpa femle egvn.</li>
</ol>
<h4>Mari Kayu Xoy (16)</h4>
<ol>
  <li>KIÑE. Kom pu zomo ka pu wenxu pepi kureyeway kvpa kvreyewle cem 
    xipacegeaygu rume, kekewme az mogen nieaygu rume. Kvpa niele kisu ñi pu 
    fvren egu femaygu mvten. Ka femueci kvme feleaygu: iney rume cumekelayaygu 
    egu kurewenkvlen kam wvzatule egu rume.</li>
  <li>EPU. Tvfaci epu ce re kisuzuam pile egu mvten fey wvla pepi kureyewaygu.</li>
  <li>KVLA. Kom pu fijke ce reñmawengenofule gelayafuy ce kom mapu, fey mew ta 
    pu xokiñ ce (&quot;Estado&quot; pi ta wigka) ka kom pu ce mvley tañi 
    gvnaytunieael fijke fvrenwen ka reñmawen.</li>
</ol>
<h4>Mari Reqle Xoy (17)</h4>
<ol>
  <li>KIÑE. Kom pu ce mvley kisu ñi gengeael, ka xokiñke ce ñi gengeael cemu 
    rume.</li>
  <li>EPU. Iney rume pekanka mvntuñmagelayay ñi nieel (cemgeay rume).</li>
</ol>
<h4>Mari Pura Xoy (18)</h4>
<p>Cem rakizuam rume cem feyentun rume nieay fij pu ce gelayay cumuelu ñi 
mvntuñmageael ka takuñmageael. Kisuzuam kvpa konle kake feyentun mew femay 
mvten, kvpa kimelle ñi rakizuam ka feyentun ka pepi kimelafi.</p>
<h4>Mari Ayja Xoy (19)</h4>
<p>Kom pu ce pepi entuay ñi rakizuam ka zugu, ka pepi kimellafi kompvle cumueci 
rume (radiomu, telemu, wirinmu) ka pepi kintuay, ramtuay ka joway zugu tañi 
kvzawkvlenmu. Ka femueci tvfaci zugu pepi kimellafi cew rume.</p>
<h4>Epu Mari Xoy (20)</h4>
<ol>
  <li>KIÑE. Kom pu ce kisu ñi gvnewmu pepi xawvay cem piei xokiñ ce egvn 
    rume.</li>
  <li>EPU. Welu cem ce rume pinole ñi konaeal cem xokiñ ce ñi kvzaw mew rume, 
    gelay cumuelu ñi gagegeael.</li>
</ol>
<h4>Epu Mari Kiñe Xoy (21)</h4>
<ol>
  <li>KIÑE. Cem ce rume pepi konay logkolealu tvfeyci xokiñ ce mew nvwkvlelu 
    Kiñe Mapu mew (&quot;País&quot; pi ta wigka) kam werkvaygvn kiñe ce kisu 
    egvn tañi zujiel.</li>
  <li>EPU. Kom pu ce xvr pepi konay tañi kiñe Mapu Xokiñ ce mew ñi cem kvzaw 
    mew rume.</li>
  <li>KVLA. Tvfey ci Kiñe Mapu Xokiñ ce mew logkolelu: Logkogey kom pu ce 
    mvlelu fey ci xokiñmu tañi zuam. Tvfa ci pu ce mvxvmmuway tañi zujiam ñi 
    logko egvn, kom xvr pepi feypiaygvn iney tañi zuamniefiel tañi logkogeal.</li>
</ol>
<h4>Epu Mari Epu Xoy (22)</h4>
<p>Tvfey ci logkolelu Kiñe Mapu Xokiñ Ce mew mvley wvlael ixofij keju tañi 
kvme feleam ka kvme mogeleam kom pu ce mvlelu tvfey ci Xokiñ mew. Tvfaci logko 
kvme pepi kejunole ñi pu ce mvley tañi kejuaetew kake Mapu Xokiñ Ce.</p>
<h4>Epu Mari Kvla Xoy (23)</h4>
<ol>
  <li>KIÑE. Kom pu ce mvley ñi nieael kvzaw, mvley kisu zujiael ñi kvzaw 
    femueci ta xvr feleay ta pu ce. Cem ce rumje penoloe kvzaw mvley tañi 
    gvnaytunieaetew wvnenkvleci pu ce ixofij zugu mew, tañi Kiñe Mapu Xokiñ 
    Ce mew.</li>
  <li>EPU. Kom pu ce cumgeay rume mvley ñi kom xvr kujigeael tañi kvzaw mew 
    egvn.</li>
  <li>KVLA. Kom Kvzawci pu ce mvley ñi kvme kujiniegeael; tañi kvme mogeleam 
    ka kvme mogelneam ñi pu fvren. Puwjenole tvfaci mogeam, mvley ñi kejugeael 
    tañi Kiñe Mapu Xokiñ Ce mew.</li>
  <li>MELI. Tvfeyci pu kvzawfe rvf kvme felenole, yamvñmagenole ñi zugu egvn 
    pepi xawvluwaygvn tañi kinewvn igkawam egvn.</li>
</ol>
<h4>Epu Mari Meli Xoy (24)</h4>
<p>Kom Kvzawfe pu ce mvley ñi vrkvtuael ñi kvzaw mew, ka tañi zoy kvzawnoam, 
yamvñmageael ñi orario ka tañi kiñe mufv antv vrkvtuael fij xipantu.</p>
<h4>Epu Mari Kecu Xoy (25)</h4>
<ol>
  <li>KIÑE. Kom pu ce mvley ñi kvme mogen nieael; kuxanle egvn tañi peael 
    lawen, tañi kvme iyael egvn, kvme tukuluwvn ñi peael, kvme ruka mew ñi 
    mvleael, tañi peael lawentufe ce egvn. Tvfa rume falile tañi keju 
    kujigeael. Ka femueci pepi kvzawnole mvley ñi kejuaetew ka gvnaytuaetew pu 
    wvnenkvleci pu ce ixofij zugu mew tañi Kiñe Mapu Xokiñ mew.</li>
  <li>EPU. Pvñeñci pu zomo ka mvle-mvlegeci pu picike ce mvley ñi peaetew ka 
    kejuaetew kvmeke lawentucefe ka femueci kom pu picike ce mvley ñi 
    gvnaytuniegeael kom pu Xokiñ Ce mew.</li>
</ol>
<h4>Epu Mari Kayu Xoy (26)</h4>
<ol>
  <li>KIÑE. Kom pu ce pepi kimay fij cijkatun, cem ce rume kujilayay tañi 
    kimam. Welu kom pu ce mvley tañi rvf kimelgeael fij zugu wvneluw 
    cijkatukeel tañi kim cegeam. Cem ce rume zoy kvpa cijkatule tañi zoy kimam 
    femay mvten ka kom pu ce cumgeay rume, pepi konay cem cijkatun mew rume, 
    tañi ayvnieel ñi inayael.</li>
  <li>EPU. Kom tvfaci cijkatun ka kimeltun mvley ñi kejuael kvme cegeam, kim 
    cegeam, nor vegeam, mvley ñi newenmayafiel ta nor felen ka kisugvnew felen 
    tvfaci mogen mew. Mvley tañi kejuael welukon yamniewael mew ka wenvykawael 
    kom pu ce ka fijke Xokiñke Pu Ce, cem az mogen rume nieaygvn. Kom tvfaci 
    kimeltun mvley ñi kejukvzawmayafiel ka wixañpvramafiel fij kvmeke zugu 
    &quot;Naciones Unidas&quot; mew.</li>
  <li>KVLA. Kom pu kurewen mvley kisu egu ñi piael cem kimvn ka cijkatun nieael 
    tañi pu pvñeñ.</li>
</ol>
<h4>Epu Mari Reqle Xoy (27)</h4>
<ol>
  <li>KIÑE. Kom pu ce mvley ñi kisuzuam nvwael cem wimtun mew rume mvlele 
    tañi Xokiñ Ce mew, ka tañi kintuael, inakonael, ka nvael cem fvtake kimvn 
    rume mvlele.</li>
  <li>EPU. Cem ce rume mvley tañi gvnaytukunieñmageae ka 
    kuñiwtukunieñmageael tañi gvbam ka tañi kimvn niele ka femueci mvley ñi 
    niegeael tvfaci zugu cuci ce rume kuwv mew entule cem kvzaw rume.</li>
</ol>
<h4>Epu Mari Pura Xoy (28)</h4>
<p>Fijke Kiñe Mapu Xokiñ Ce mew mvley ñi kvme nor elgeael zugu, femueci ta 
kom pu ce mvlelu fij mapu yamvñmageay ñi nor az felen.</p>
<h4>Epu Mari Ayja Xoy (29)</h4>
<ol>
  <li>KIÑE. Kom pu ce mvley tañi rvf nieael kvme zugu, kvme rakizuam ka tañi 
    nor cegeael tañi ragi pu Xokiñ Ce mew, fey mew am xemkvlelu ce reke ka 
    amulnielu cem kvzaw rume.</li>
  <li>EPU. Tañi nor felenmu ka kisugvnew felenmu kom pu ce nvwkvleay wigka ñi 
    wirikon zugu mew (&quot;Ley&quot; pi ta wigka) mvten, fey mew ta kakelu pu 
    ce yamvñmageay ñi kvme feleael, kisugvnew felen, ñi nor feleael ka tañi 
    mvleam xvr ka nor mogen kom pu Xokiñke Ce mew.</li>
  <li>KVLA. Kom tvfaci nor zugu cumkaw rume gelay ñi nvgeael weluka ka pekagka 
    amulgeale. &quot;Naciones Unidas&quot; ta pekagka amulael mogen, 
    wixañpvrammekelay tvfaci &quot;Fvxa Cijka&quot;.</li>
</ol>
<h4>Kvla Mari Xoy (30)</h4>
<p>Tvfaci &quot;Fvxa Cijka&quot;, cew tañi kimelgen cumueci ñi mvleael mogen 
fij mapu, gelay cem xokiñ ce rume ñi nvafiel tañi goymalafiel ka tañi 
kvzawmayafiel tañi ñamvmnaqvmgeam cuci zugu rume pegelgeael tvfaci &quot;Fvxa 
Cijka&quot; mew.</p>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
