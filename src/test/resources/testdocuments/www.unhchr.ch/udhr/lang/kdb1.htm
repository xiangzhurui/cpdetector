<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Kurdish, ">
<title>OHCHR: Kurdish () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="kdb1_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="kdb1_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="kdb1.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Kurdish Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">20,000,000 </span> <br><br>
    
    <span class="highlighthead">Usage by Country</span> <br>
    <span class="highlighttxt">Officially Recognized Status: Kurdistan/Iraq<BR><BR> <BR>Home Speakers: Turkey, Iran, Iraq, Syria, former Soviet Union, Lebanon.</span> <br>
    <br>
    <span class="highlighthead">Background</span> <br>
    <span class="highlighttxt">There are about 20 million speakers of Kurdish, scattered especially over four countries: Turkey, Iraq, Iran, and Syria. The general area in which they live is often referred to as Kurdistan. The Kurds are an ancient people who have always had a strong sense of ethnic identity. Their language belongs to the Iranian branch of the Indo-European family. The main varieties are «Kurmanji» (Northern Kurdish), chiefly spoken in Kurdistan, in the border area between Turkey, Syria, Iran and Iraq; and «Jurdi» often called «Sorani», chiefly spoken in Iran and Iraq. Kurdish is generally written in a variation of the Arabic script, though the Roman script is also common.</span><br>
    <br>

    <br>
    <span class="highlighttxt">
    Received: 19980525<br>
    Posted: 19980821<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="ku">
  

<h3>Danezana gerdûnî ya mafên mirov</h3>

<h4>Dîbaçe <br>
</h4>

<p>Herwekî nasîna weqara pêgirê hemû endamên malbata mirovî û mafên wan ên 
wekhev û (jênager) bingehe azadî, dad û aşitiya cihanê pêk tîne, </p>

<p>Herwekî nenasîn û piçûkdîtina mafên mirov rê dan barbar ku wijdana mirovhiyê 
didin isyanê û avakirina cihaneke ku tê de ewê heyinên mirovî di peyivîn û 
bawerkirinê de serbest bin, ji xof û belengaziyê rizgar bin wek xweziya bilindtirîn a 
mirov hate îlan kirin, </p>

<p>Herweki bingehî ye ku mafên mirov ji alî rejîmeke hiqûqî bên parastin ji bo ku 
mirov mecbûr nemîne, wek çara dawîn, li dijî zorkarî û zulmê rabe, </p>

<p>Herkekî teşwîqa pêşvebirina peywendiyên dostaniyê di navbera neteweyan de 
bingehî ye, </p>

<p>Herwekî gelên Neteweyen Yekbûyî di Destûrê de ji nû ve baweriya xwe ya bi mafên 
bingehî yên mirov, di nav weqar û rûmeta kesê mirovî de û di wekheviya mafên mêr 
û jinan de, dane zanîn û diyar kirin ku ew biryardar in ku arîkarî bidin pêşveçûna 
çivakî û bicihkirina mecalên çêtir ên jiyanê di nav serbestiyeke mestir de, </p>

<p>Herwekî dewletên endam qewl dane, ku bi hevkariya Teşkîlata Neteweyên Yekbûyî, 
riayeta gerdûnî û fiîlî ya mafên mirovî û azadiyên bingehî ewle bikin, </p>

<p>Herwekî têgihiştineke hevbeş a van maf û azadiyan ji bo bi temamî bicîhanîna 
vê teahudê ji giringiya bilindtirîn e, Civîna Gelemperî vê Danezana Gerdûnî ya 
Mafên Mirovî </p>

<p>wekî îdeala hevbeş a ku hemû gel û hemû netewe dixwazin bighênê ji bo ku hemû 
kes û hemû organên civakê, ev Danezan timî di bîr de, bi hînkirin û hêvotinê 
bixebitin ku riayeta van maf û azadiyan pêşve bibin û bi tedbîrên berebereyî yên 
neteweyî û navneteweyî, nasîn û bicihanîna gerdûnî û fiîlî yên wan him di nav 
gelên dewletên endam bi xwe him di nav yên erdên ku li jêr hukmê wan de ne ewle 
bikin. </p>

<h4>Bend 1</h4>

<p>Hemû mirov azad û di weqar û mafan de wekhev tên dinyayê. Ew xwedî hiş û şuûr 
in û divê li hember hev bi zihniyeteke bratiyê bilivin. </p>

<h4>Bend 2</h4>

<p>Heryek, bê tu cihêyî, nemaze ya nijad, reng, zayend (cisn), ziman, ol, ramana 
siyasî an her ramana din, eslê neteweyî an civakî, serwet, zayîn an her rewşeke din, 
xwediyê hemû maf û hemû azadiyên ku di vê Danezanê de hatine daxuyankirî ye. </p>

<p>Bi serde, ewê tu cihêyî neyê kirin ji ber statuya siyasî, hiqûqî an navneteweyî 
ya welat an erdê ku kesek jê tê, heke ev welat an erd serbixwe, li jêr dest, ne xweser 
(otonom) an li jêr her tahdîda din a serweriyê be an na. </p>

<h4>Bend 3 </h4>

<p>Herkes xwedî mafê jiyan, azadî û ewleyiya şexsê xwe ye. </p>

<h4>Bend 4 </h4>

<p>Ewê tukes di koletî an bindestiyê de neyê girtin; koletî û bazirganiya koleyan bi 
hemû teşeyên xwe ve qedexe ne. </p>

<h4>Bend 5</h4>

<p>Ewê tukes nebe tabiê şkence an ceza û muameleyên hov, namirovî an xirabker. </p>

<h4>Bend 6</h4>

<p>Herkes xwediyê mafê nasîna li hemû ciyan a şexsiyeta xwe ya hiqûyî ye. </p>

<h4>Bend 7</h4>

<p>Hemû mirov li ber qanûnan wekhev in û bê ciheyî xwediyê mafê parastineke wekhev 
a qanûn in. Hemû mirov li hemberî her cihêtiya ku vê Danezanê ihlal dike û li 
hemberî her navtêdana cihêtiyeke wilo xwediyê mafê parastineke wekhev in. </p>

<h4>Bend 8</h4>

<p>Herkes maf heye ku li hemberî kirinên ku mafên bingehî yên ku qanûna bingehî an 
qanûn jê re dinasin ihlal dikin, serî li mehkemeyên neteweyî yên selahiyetdar bixe. </p>

<h4>Bend 9</h4>

<p>Tukes nikare bi awayekî kêfî bê girtin, hebs an sirgûn kirin. </p>

<h4>Bend 10</h4>

<p>Herkes, di wekheviyeke temamî de, maf heye ku doza wî li ber mehkemeyeke serbixwe û 
bê alî bi awayekî adil û eşkere bê bihîstin ji bo diyarkirina maf û wacibên wî 
û ya her tawana curmî li dijî wî. </p>

<h4>Bend 11</h4>

<ol>
  <li>Her kesê ku bi kirineke curmî tê tawanbar kirin bêrî tê hesibîn ta ku sûcê wî 
    di mehkemeyek eşkere, ku hemû garantiyên ji bo parastina wî pêwist ewle kiribe, bi 
    awayekî qanûnî were îsbat kirin. </li>
  <li>Tukes nayê ceza kirin ji ber kirin an nekirinên ku di gava pêkhatina xwe de li gora 
    qanûna neteweyî an navneteweyî ne sûc bûne. </li>
</ol>

<h4>Bend 12</h4>

<p>Nabe ku tukes bibe amanca têkilbûnên kêfî yên nav jiyana wî ya arizî, malbata 
wî, mala wî an nameyên wî, an ziyangihandina şeref û şana wî. Herkes xwediyê 
mafê parastina qanûn e li hemberî têkilbûn û ziyangihanên wilo. </p>

<h4>Bend 13</h4>

<ol>
  <li>Mafê her kesî heye ku di nav tixûbên dewletekê de bi serbestî hatûçûnê bike û 
    cihê mayîna xwe bibijêre. </li>
  <li>Herkes maf heye ku ji her welatî, yê wî bi xwe jî tê de, derkeve û vegere welatê 
    xwe. </li>
</ol>

<h4>Bend 14</h4>

<ol>
  <li>Herkes maf heye ji ber zordestiyê li welatên din daxwaza penahê bike û bibe 
    penabêr. </li>
  <li>Ev maf nikare bê xwastin ji bo taqîbatên bi rastî ji ber sûceke adî an ji ber 
    kirinên dijî amanc û bingehên Neteweyên Yekbûyî. </li>
</ol>

<h4>Bend 15</h4>

<ol>
  <li>Herkes maf heye bibe xwediyê netewahiyekê (miliyetekê). </li>
  <li>Tukes nikare bi awayekî kêfî ne ji netewahiya xwe ne jî ji mafê netewahî 
    guhartinê bête bêpar kirin. </li>
</ol>

<h4>Bend 16</h4>

<ol>
  <li>Ji temenê (emrê) balixiyê pê ve, mêr û jin, bê tu tahdîdên ji ber nijad, 
    netewahî an olê, maf hene ku hev mehr bikin û malbatek deynin. Li hemberî zewacê, di 
    domahiyê zewacê û di dema berdanê de ew xwedî mafên wekhev in. </li>
  <li>Mehr tenê bi erêkirina serbest û temamî ya jin û mêr dikare bête birrîn. </li>
  <li>Malbat hêmana xwezayî û bingehî ya civakê ye û xwedî maf e ku ji alî civak û 
    dewletê ve bête parastin. </li>
</ol>

<h4>Bend 17</h4>

<ol>
  <li>Herkes maf heye ku bi serê xwe an tevî kesên din bibe xwedî mulk. </li>
  <li>Tukes nikare bi awayekî kêfî ji mulkê xwe bête bêpar kirin. </li>
</ol>

<h4>Bend 18</h4>

<p>Herkes mafê azadiya fikr, wijdan û olê heye; azadiya ol an bawerî guhartin û 
azadiya ol û baweriya xwe bi tenê an bi hev re him eşkere him arizî, bi hînkirin, 
emel, îbadet û bicihanîna ayînan nîşandanê jî di nav vî mafî de ne. </p>

<h4>Bend 19</h4>

<p>Herkes mafê azadiya fikr û îfade heye; mafê ji ber ramanên xwe nehatin êşandin 
û herweha mafê bêî nasîna tu sînoran û bi her cure navgînan li agahdariyan û 
fikran gerîn, wan bi dest xistin û îfade û belavkirin dikevin nav vî mafî. </p>

<h4>Bend 20</h4>

<ol>
  <li>Herkes mafê azadiya aramane civîn û komelê danînê heye. </li>
  <li>Tukes nikare bête mecbûr kirin ku bibe endamê komeleyekê. </li>
</ol>

<h4>Bend 21</h4>

<ol>
  <li>Mafê her kesî heye ku rasterast an jî bi riya nemînendeyên xwe yên bi serbestî 
    helbijartî di hukûmeta welatê xwe de beşdar bibe. </li>
  <li>Herkes maf heye ku di mercên wekheviyê de ji xizmetên giştî yên welatê xwe kelk 
    (istifade) bigire. </li>
  <li>Viyana (îradeya) gel bingehê otorîteya hukûmetê ye; divê ku ev viyan xwe di 
    helbijartinên durust ên ku di demên dewrî de, bi raya gerdûnî, wekhev û dengdana 
    dizî an li gora awayeke hevrûmet a ku azadiya dengdanê ewle bike, xwe diyar ke. </li>
</ol>

<h4>Bend 22</h4>

<p>Herkes, wekî endamê civakî, mafê ewleyiya sosyal heye; Ew mafdar e ku bi riya 
xebata neteweyî û hevkariya navneteweyî û li gora tenzîm û hatiniyên her dewletê, 
doza bidestxistina mafên aborî, civakî û çandî yên ku jo bo weqara wî û geşbûna 
serbest a şexsiyeta wî ferz in, bike. </p>

<h4>Bend 23</h4>

<ol>
  <li>Herkes mafê xebatê, serbest bijartina xebata xwe, şertên adil û musaîd ên xebatê 
    û parastina li dijî bêkariyê heye. </li>
  <li>Herkes, bêî tu cihêyî, maf heye ku ji bo xebateke wekhev heqek wekhev bistîne. </li>
  <li>Herkesê ku dixebite mafê meaşek adil û têrker ê ku dikaribe ji wî û ji malbata 
    wî re jiyaneke şayanê weqara mirovî ewle bike û heke pêwîst be bi îmkanên din ên 
    parastina sosyal bê temam kirin, heye. </li>
  <li>Herkes maf heye ku ji bo parastina menfaetên xwe sendîka deyne û bikeve nav 
    sendîkan. </li>
</ol>

<h4>Bend 24</h4>

<p>Herkes mafê bihndan (istirahet) û demên serbest û nemaze tahdîdeke maqûl a dema 
xebatê û tatîlên dewrî yên bi meaş heye. </p>

<h4>Bend 25</h4>

<ol>
  <li>Herkes mafê sewiyeke jiyanê ku têra ewlekirina saxî û rehetiya wî û ya malbata 
    wî bike heye, nemaze ji bo xwarin, lixwekirin, mal, lênerîna tibbî, wisa jî ji bo 
    xizmetên sosyal ên pêwîst û mafê ewleyiyê di rewşa bêkarî, nexweşî, seqetî, 
    bîtî, pîrî an di rewşên din ên windakirina îmkanên xwe yên jiyanê ji ber 
    sedemên dervavî viyana wî. </li>
  <li>Dêyîtî û zarotî mafên arîkarî û lênêrîneke taybetî hene. Hemû zaro, çi 
    yên di zewacê de bûyi çi yên dervayî zewacê, xwediyên eynî parastineke civakî 
    ne. </li>
</ol>

<h4>Bend 26</h4>

<ol>
  <li>Herkes mafê hînbûnê heye. Divê ku hînbûn belaş be, qet nebe hînbûna destpêkî 
    û bingehî. Divê ku hînbûna teknîk û meslekî bi firehî belav be û xwendina bilind 
    bi wekheviyeke temamî ji hemû kesan re, li gora şehrezayiya wan, vekirî be. </li>
  <li>Divê ku hînkirin geşkirina temamî ya şexsiyeta mirovî û xurtkirina siyaseta 
    mafên mirovî û azadiyên bingehî amanc bigre. Divê ku ew arîkarî bide têgihîştin, 
    musameha û dostaniya nav hemû netewe û hemû komên nijadî an olî, wisa jî pêşveçûna 
    çalakiyên Neteweyên Yekbûyî ji bo xwedîkirina aşîtiyê. </li>
  <li>Dê û bav xwediyê mafê pêşîkî ê bijartina cureyê hînbûna zarokên xwe ne. </li>
</ol>

<h4>Bend 27</h4>

<ol>
  <li>Herkes mafê bi serbestî beşdarbûna jiyana çandî ya civakê, ji huneran 
    kelkgirtinê û beşdarbûna pêşveçûna zanistî û encamên wê heye. </li>
  <li>Herkes mafê parastina menfaetên manewî û maddî yên ku ji ber berhema zanistî, 
    edebî û hunerî ya ku ew bi xwe çêkerê wê ye heye. </li>
</ol>

<h4>Bend 28</h4>

<p>Mafê her kesî yê ji bo nîzameke civakî û navneteweyî ya wisan heye ku maf û 
azadiyên di vê Danezanê de berpêşkirî bikaribin tê de bi temamî bêne cih. </p>

<h4>Bend 29</h4>

<ol>
  <li>Herkes erk (wezîfe) hene li hember civakê, ya ku tenê tê de geşbûna serbest û 
    temamî ya şexsiyeta wî mimkin e. </li>
  <li>Di bikaranîna maf û azadiyên xwe de heryek tenê bi hukmên ku qanûn tenê ji bo 
    ewlekirina nasîn û qedrê maf û azadiyên kesên din û ji bo bicihanîna xwastiniyên 
    rast ên exlaq, pergala giştî û refeha gelemper di civakeke demokratîk de daniye, tê 
    tahdîd kirin. </li>
  <li>Ev maf û azadî, di tu rewşê de, nikarin li dijî amanc û bingehên Neteweyên 
    Yekbûyî bên bi kar anîn. </li>
</ol>

<h4>Bend 30</h4>

<p>Tu hukmekî vê Danezanê nikare bê tefsîr kirin wekî ku tu maf dide dewletekê, 
komekê û kesekî ji bo kirina karekî an pêkanîna kirinekî ku rakirina maf û 
azadiyên ku tê de hatine berpêş kirin amanc bigre. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
