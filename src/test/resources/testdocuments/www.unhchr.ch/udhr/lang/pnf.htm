<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Department of Public Information">
<meta name="keywords" 
   content="UDHR, Human Rights, Ponapean, ">
<title>OHCHR: Ponapean () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="pnf_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="pnf_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/pnf.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="pnf.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Ponapean Version</strong> <br>
<small>Source: United Nations Department of Public Information </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">27,700 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Micronesia</span> <br>
    <br>
    <span class="highlighthead">Background</span> <br>
    <span class="highlighttxt">Ponapean belongs to the Micronesian group of the Austronesian (Malayo-Polynesian) family of languages and is spoken by nearly 30,000 people. Language use is active.</span><br>
    <br>

    <br>
    <span class="highlighttxt">
    Received: 19980525<br>
    Posted: 19980820<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000">Article 20 is incomplete or not literally translated.</font>

<div class="udhrtext" >
  

<h3>POASON PWUNG EN KAWEID TOHN WEIN SAMPA KAROS</h3>

<h4>[Preamble]</h4>

<p>Pwehki eh sansalehr oh dehde me mie uhdahn kesempwelen de pwungin tohn sampa karos me 
duwepenehte oh ih poason en mour saledek, pwung oh meleilei nan sampa,</p>

<p>Pwehki seu petehkpen aramas de kasohwe kesempwelen aramas oh arail pwung me kahrehdahr 
wiewia me sohte konehng ah ngeder oh kawelahr mour mwahu en aramas, oh pil ansou mwahu oh 
konehng eh leledohr me aramas akan konehng ren perenki saledek en kosoia de rapahki arail 
pwung, oh arail saledek sang perki mehkot de masak de pil anahn akan me kosondier en wia 
irair keieu oh ileile nan en aramas sohte lipillipil arail mour,</p>

<p>Pwehki eh ininin kesempwal mehlel pwe ma aramas sohte pahn itoitieng ren medemedewe pei 
de mahwin, pwehki arail solahr itar de kakehng kanengamah iong lokolok pahn kaun suwed de 
nan ansou suwed, ihme karheda me en aramas eh mour oh pwung pahn mihmihte pahn epwelpen 
kosonned akan,</p>

<p>Pwehki eh kesempwal kitail en ngongki kekeirdahn nanpwung mwahu penehn tohn sampa kan,</p>

<p>Pwehki tohn tiepenehn sampa arail kosonehdier nan &quot;Charter en United Nations&quot; 
arail pwoson poahson en mour mwahu en aramas oh arail pwung kan, duwen ksempwelen aramas 
oh en aramas arail pwung eh pahrek, ohl de lih irail kan me towehda pwihn en tiepenehn 
sampa &quot;United Nations&quot; kosonehdier ren kakairada, kalaudehla oh kamwahwihla 
roson en aramas me pid mour mwahu oh saledek laud,</p>

<p>Pwehki wehi me towehda pwihn en &quot;United Nations&quot; arail inoukihdahr ren 
alehdi, pahn sewesepen &quot;United Nations&quot;, sohng kan me pahn kakehlahda poahson en 
kawawih oh kapwaiada mour pwung oh saledek mehlel en aramas,</p>

<p>Pwehki nin duwen eh dehdehiong karos duwen mour pwung oh saledek ara nohn kesempwal oh 
ih sohng pwukat me pahn kamarainihdi karos inou wet,</p>

<p>Ihme Kahrehda,</p>

<p>PWIHN EN TIEPENEHN SAMPA KOSONEHDIER ME</p>

<p>POASON PWUNG EN KAWEID TOHN WEIN SAMPA KAROS duen eh dehde mehlel ong karos me tepin 
keirda, me aramas karos oh wein sampa karos uhdahn pahn ahniki oh ehu ansou ma korusie oh 
songen spwihn en aramas akan pahn tamataman ansou karos poason wet oh ngoangki de sukuhlki 
ong karos kekeirdahn sohng en pwung oh saledek pwukat ni irair en keirda, nan wehi kan oh 
nan pwungen wehikan, pwehn kak alehdt petehk parail rehn karos me towehda pwihn wet oh 
rehn irail tohn Kahn Sapwen Kohwa kan me mi pahn arail epwel oh manaman.</p>

<h4>Iralaud 1. </h4>

<p>Tohn sampa karos ipwiwei nan saledek oh duwepenehte nan arail wasa oh arail pwung. 
Arail marain oh pehm ih utakerail kahrehda korusie konehng sawaspene nin duwen pirien ehu.</p>

<h4>Iralaud 2. </h4>

<p>Korusie pai ki songen pwung oh saledek seu lipilipil me kosondier nan poason wet, 
pwilidak en wasa de mwomwen kilin aramas, lih de ohl, lokaiahn aramas, en aramas eh 
lamalam, Piros de Kadilik, de seu lipilipil, mwomwen &quot;Government&quot; seu lipilipil 
de medemedewehn aramas, tohn songen wehi de pwihn karos, semwehmwe de kepwehpwe, ahnek 
dipwisou de soh, oh kedeudok en emen emen oh pil sohng teikan sell lipilipil.</p>

<h4>Iralaud 3. </h4>

<p>Aramas karos ahniki de paiki pwungin mour, pwungin saledek oh pil pwungin saledek sang 
apwal en paliwar.</p>

<h4>Iralaud 4.</h4>

<p>Sohte aramas emen kak wia lidu men de doadoahk ni mwomwen lidu men; lidu de pesineski 
de pwainda lidukan uhong poason wet oh pil pahn inepwihdi ni soangen mwohmw karos.</p>

<h4>Iralaud 5. </h4>

<p>Sohte me pahn mi pahn kalokolok en mahn de kamakam duehla mahn.</p>

<h4>Iralaud 6. </h4>

<p>Aramas karos ahniki de paiki pwungin kawawih wasa karos pahn menemenen Kosonned.</p>

<h4>Iralaud 7. </h4>

<p>Aramas karos ni nan irair pahrek ehu pahn kosonned oh ahniki de paiki epwel kan pahn 
kosonned. Aramas karos ahniki de paiki epwel pahrek pwehn kore songen apwal akan me uhong 
poason wet de me pahn kasohwe irehkan nan poason wet.</p>

<h4>Iralaud 8. </h4>

<p>Aramas karos ahniki de paiki soangen epwel katapan akan me pwihn koiek en teneki 
sapwung kan me uhong poason en pwung kesempwal me kosonned kosnehiong irail.</p>

<h4>Iralaud 9. </h4>

<p>Sohte me pahn pakadeida, de poardi, de selidi, de pekeusda.</p>

<h4>Iralaud 10. </h4>

<p>Aramas karos aniki de paiki pwung karos me irair en kopwung pahrek oh pil kapeidek nan 
pokkon rehn pwihn ehu me seu peupali, pwehn kosonehdi de kasalehda arail pwung kan oh 
pwukoah kan oh pil songen pekeid me uhong irail karos.</p>

<h4>Iralaud 11. </h4>

<ol>
  <li>Irail kan me pakadeikda me re dipada pil ahniki pwungin wehkada me re sohte dipada lau 
    lel mwolen kopwung eh pahn kasalehda ni sansal me dihp wet uhongehr kosonned-ahpw me 
    pakadeida kan uhdahn pahn mie arail soun sawas pwehn wia daroperail.</li>
  <li>Sohte me kak pakadeida oh kalokolok ki sapwung ehu de dihp ehu de sapwung ehu me e 
    dipekihda oh kawehkihla kosonned en ehu wehi de wein sampa ma ansou me dipada wet wiawio 
    dihp wet sohte uhong kosonned pwukat. Oh pil kalokepen dihp wet sohte pahn laud sang uwe 
    me dehde ni ansou me dihp wet wiawihdau.</li>
</ol>

<h4>Iralaud 12. </h4>

<p>Sohte me kak lidere emen nin sohte kahrepe, de eh peneinei, imwe oh kisin likou me e 
kadar de me emen kadarodohng, oh pil sohte me kak kauwehla eden emen de mwaren emen. Karos 
ahniki de paiki epwelpen pahn kosonned ohng songen liderewes de kawehla eden aramas 
kwukat.</p>

<h4>Iralaud 13.</h4>

<ol>
  <li>Karos ahniki de paiki manaman en saledek me pid seilok de kouson nan uhdahkarail.</li>
  <li>Karos ahniki de paiki manaman en seusang de mwekid sang wasa seu lipilipil, pil iangahki 
    uhdahn eh wasahn kouson oh pil seulahng de mwekidlahng sapwe de ehu wasa.</li>
</ol>

<h4>Iralaud 14. </h4>

<ol>
  <li>Karos ahniki de paiki manaman en rapahki insenamwahu ekei wasa de tanasang mehla oh 
    apwal sang wasa me a kouson ie.</li>
  <li>Ahpw manaman wet sohte pahn mie ma lipada wet pahn sohte poason dahsang ni mwekid en 
    &quot;Government&quot; en weio oh ma lipada wet e uhong kosondi oh poason en &quot;United 
    Nations&quot;.</li>
</ol>

<h4>Iralaud 15. </h4>

<ol>
  <li>Aramas karos ahniki de paiki manaman en wia uhdaken ehu wasa de tohnwehi ehu.</li>
  <li>Manaman de paien wia tohn wei ehu, sohte me kak adiasang aramas, de pil keinepwihsang 
    rehn emen en wiahla tohn ehu wei tohrohr.</li>
</ol>

<h4>Iralaud 16. </h4>

<ol>
  <li>Ohl oh lih me lelehr sounparen aramas laud, me sohte inepwi ehu mie me pid tohn ehu wasa 
    de tohn ehu wehi de towehla ehu lamalam de mwomwhohdiso, ahniki de paiki manaman en 
    pwopwoud oh kauwada ehu peneinei. Re ahniki de paiki manaman pahrek me pid pwopwoud, de 
    nan ansoun pwopwoud oh pil lel anson mweipeseng.</li>
  <li>Pwopwoud pahn wiawi ni ansou me lih oh ohl pahn pwungki pene irahn pwopwoud.</li>
  <li>Peneinei me uhdahn poason de tepin tohn sampa kahrehda peneinei pil ahniki de paiki 
    manaman en epwel sang rehn tohn sampa oh pil wehi kan.</li>
</ol>

<h4>Iralaud 17. </h4>

<ol>
  <li>Aramas karos ahniki de paiki de ahniki manaman en kelepw ahniki dipwisou en ohpis oh pil 
    iang meh teikan ahniki pene dipwisou ehu.</li>
  <li>Sohte me pahn adihasang an emen ah dipwisou.</li>
</ol>

<h4>Iralaud 18. </h4>

<p>Aramas karos ahniki de paiki manaman en saledengki eh lamalam de medemedewe, eh mour oh 
pein eh mwomwohdsou; manaman wet kihpene de iangahki saledek en welian de wikidala en emen 
emen eh mwomwodisou oh me e kameleleh kan, oh eh pil ahniki manaman en kasale seli songen 
lamalan de mwomwodiso me e pwoson de kamehlele soangen kasansal pwukat kakmihmi ni padahk, 
wiewia, pwongih de kapdaiada ireh kan me kosondi.</p>

<h4>Iralaud 19. </h4>

<p>Aramas karos ahniki de paiki manaman en saledengki arail medemedewe oh saledengki arail 
kosoi; manaman wet pidada irair en saledek nan medemedewe me sohte pahn kadirepw de peki, 
ale, de kasalehda sohng kan de medemedewe kan me seu lipilipilki wasa kan.</p>

<h4>Iralaud 20. </h4>

<p>Aramas karos ahniki de paiki manaman en wie kupwur nan onepek mwahu oh saledek nan 
pwihn kan.</p>

<h4>Iralaud 21.</h4>

<ol>
  <li>Aramas karos ahniki de paiki manaman en iang pwukoahki &quot;Government&quot; en arail 
    wehi, nan duen pein ih de nin duen weliepehkan.</li>
  <li>Aramas karos ahniki de paiki manaman en kak ale sawas akan sang arail wehi.</li>
  <li>Insenen aramas akan we pahn poasonehda manaman en &quot;Government'' insen pwukat pahn 
    kin sansalada ahnsou kan me usuhs mehlel kan kin wiawi oh pil usuhs pwukat uhdahn pahn 
    unsek, pahrek oh pahn kin wiawi ni rir oh saledek nin duen kosonned.</li>
</ol>

<h4>Iralaud 22.</h4>

<p>Aramas karos pwehki arail tohn wehi pokon en sampa ahniki manaman en ale epwel sang 
pwihn en epwelpen roson oh re pil paiki ar ese me sang sawasepehwehi oh pil sawas epen 
tohn sampa nan duen kosondi oh pil dipwisou ehu en wehi, me pelien kekeirdahn wahn sahpw 
oh roson en aramas, mie arail manaman me uhdahn konehng oh saledek en kakairada emen emen.</p>

<h4>Iralaud 23. </h4>

<ol>
  <li>Aramas karos ahniki de paiki manaman en kak de iang doadoahk oh pil pilada songen 
    doadoahk da me e mwahuki, oh doadoahk pwung oh pahrek, pil iangahki wasahn daodoahk mwahu 
    oh mwakelekel, oh petehk pen doadoahk kan en dehr sohrala.</li>
  <li>Aramas karos seu lipilipil ahniki manaman en ale pweipwei, pweinen eh doadoahk uwe ieu 
    me pahn pahrekiong eh daodoahk.</li>
  <li>Aramas karos me ahniki pwukaohn doadoahk ehu ahniki manaman en ale keting pen eh wiewia 
    me pwung oh mwahu ong pein ih oh pil peneinei. Pil mie en aramas karos me ahniki pwukoahn 
    doadohahk en arail mour kesempwal nin duen arail wie aramas, ama songen sawas pwukat sohte 
    pah keitarahla arail mour mwahu, songen sawas oh epwel teikan pahn pil kohieng irail.</li>
  <li>Aramas karos kak de ahniki manaman en kauwada de iangala tewehda pwihn en daodoakh kan 
    pwehn sewese de apwalih arail ineng kan me pid mwekid en daodoahk.</li>
</ol>

<h4>Iralaud 24. </h4>

<p>Aramas karos ahniki de paiki manaman en kak kommol oh mwemweit, pil iangahki awahn 
doadoahk kan en dehr daulihla duen me konehng, oh pil insenamwahuki kommol lahsang 
doadaohk rahn kesempwal akan ahpw pil alepweipwei.</p>

<h4>Iralaud 25. </h4>

<ol>
  <li>Aramas karos ahniki de paieki manaman en mour insenamwahu oh itar ohng emen emen oh 
    arail peneinei kan, irair wet iangahki kisin mwenge, likou, ihmw oh imwen wini oh pil 
    soangen epwel teikan nan ansou me doadoahk kan apwal, ansoun luwet de soumwahu, ansoun 
    kiripw, oh ohl laudla, oh soangen ansou apwal akan me eman emen lelohng ahpw kaidehk sang 
    ni pein eh wie wia de inseneki.</li>
  <li>Nohno kan oh serih kan ahniki manaman en ehu soangen epwel oh sawas soangen pwukat. Seri 
    karos, mendo ma serihn pirap, pahn paiki soangen sawas pwukat.</li>
</ol>

<h4>Iralaud 26. </h4>

<ol>
  <li>Aramas karos ahniki de paiki manaman en iang sukuhl. Sukuhl kan pahn sohte pweipwei ahpw 
    mehlel &quot;elementary&quot; oh ansoun tepidahn kaiahn akan. Tepidahn sukuhl kan de 
    &quot;elementary&quot; sukuhl kan pahn mi ni kosonned ehu pwe seri karos en uhdahn iang. 
    Sukuhl ileile de laud kan pahn mie oh mweimweida oh me pwukat pahn mie oh kaparek ong 
    karos nin duen en emen emen ah kak.</li>
  <li>Kaiahn akan de sukuhl kan pahn kosondi pwehn kak kamarainihda de kakaiada mour en aramas 
    akan oh kakehlada wahu de kesempwelen aramas, arail manaman oh pwuhng kan oh pil poason en 
    arail saledek. Kaiahn akan de sukul kan pahn kosondi pwehn kalaudehla marain, kanengamah 
    oh limpok penehn wehi karos, songen aramas akan oh mwomwohdiso kan, oh pahn kakairada 
    doadoakh en &quot;United Nations&quot; kan pwehn kak kolokol de apwahpwalih meleilei.</li>
  <li>Pahpa oh nohno kan, mwohn aramas karos, me pahn pilada songen sukuhl da me neirail 
    serihkan pahn ale de iang.</li>
</ol>

<h4>Iralaud 27. </h4>

<ol>
  <li>Aramas karos ahniki de paiki manaman pwe ren pein pilada songen pwihn da de mwomwen 
    pwihn da me re rahn towehda pwe kak iang perenki de insenamwahuki kekeirdahn dipwisoun 
    sahpw de iang paiki kalaud lahn dipwisou kapwakan oh iang paiki kamwahu parail akan.</li>
  <li>Aramas karos ahniki manaman en iang paiki kamwahu kan me peisang soangen daodoahk kan me 
    re iang wiahla de koadahkihada.</li>
</ol>

<h4>Iralaud 28. </h4>

<p>Aramas karos uhdahn pahn iang kosondi me pid wein sampa ni irair en saledek me 
&quot;poason&quot; wet kasalehdahr karos en iang wehwehki.</p>

<h4>Iralaud 29. </h4>

<ol>
  <li>Aramas karos ahniki pwukoah ong wasa me re kouson ie pwe arail saledek de kekeirdahn 
    arail mour en kak pweida ie.</li>
  <li>Nin doken aramas akan arail pahn daodoahngki arail pwuhng oh saledek, karos pahn mi pahn 
    irair kei me kosonned pahn kosonehdi ongete songen kahrepeh kan me pahn kapwaiada kitail 
    en wauniki en mehtei kan arail pwuhng oh saledek pwe mehn kapwaiada mour pwung oh mwahu, 
    oh meleilei en kipe tohn wein sampa karos.</li>
  <li>Songen pwuhng oh saledek pwukat en dehr wiawi ni irair ehu me pahn uhong irehkan de 
    kosondihkan en &quot;United Nations&quot;.</li>
</ol>

<h4>Iralaud 30. </h4>

<p>Ire karos me sansalehr nan poason wet sohte pahn wehwehki me re kosondi pwe ehu wehi, 
de ehu pwihn en aramas en mie arail manaman en wia de kosonehdi mehkot me pahn kak kasohwe 
de kawehla songen pwung de saledek me sansalehr nan poason wet.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
