<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Luvale, ">
<title>OHCHR: Luvale () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="lue_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="lue_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/lue.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="lue.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Luvale Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">35,800 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Angola, Zambia</span> <br>
    <br>
    <span class="highlighthead">Background</span> <br>
    <span class="highlighttxt">It is spoken by over 300,000 people. In Zambia it is recognised for educational and administrative purposes. It is a language of wider communication as over 1 million people speak it as a second language. It belongs to the Benue-Congo family, Bantu group.</span><br>
    <br>

    <br>
    <span class="highlighttxt">
    Received: 19980610<br>
    Posted: 19981025<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>KUZANGA CHA KAYE HALUSESA LWA MUTU</h3>

<h4>KUPUTUKA</h4>

<p>Chakutamo hakwitavila wulemu wa Lusesa lwa Mutu wosena mu chiyoyelo chenyi, Nakupwa 
nakuliyoyela chakuhona kupwa nawoma, kaha atela kupwa nachiyoyelo chakuwunda mu Kaye.</p>

<p>Chapwa chakutamo kuhasa kukanyisa jijila jize jakuyanjisilamo Mutu, kaha makuwana nawa 
jijila jeka Mutu nahase kuyoyelamo muno mu Kaye mwahasa kupwa na Lusesa lwakuhasa 
kulihanjikila, kupwa nachinyingi chakutanga mazu akalunga mwazanga chakuhona kupwa nawoma.</p>

<p>Chapwa chakutamo Mutu kuhona kumushinjila kulinga vyuma vyavipi navihasa kumuwanyisa 
kukaluhwa mu chiyoyelo chenyi kupwa nge jila yakukumishilako, Lushimbi lwakufwana ngana 
lwatela kupwako.</p>

<p>Chapwa chakutamo kuneha chivwashano nawusepa mukachi kamafuchi.</p>

<p>Chapwa nawa chakutamo Vatu vamu Liwuka lya United Nations kweseka nakuzanga chavo 
kumona nge kuli kweseka hamwe muchiyoyelo chavo chamalunga na mapwevo mangana vahase kupwa 
vakweseka hamwe muchiyoyelo chavo.</p>

<p>Chakutamo nawa mafuchi amuchikungulwilo kana chazango ya Lushimbi yakulivwashana 
vanalishiki mukachi kavo kuhasa kulivwashana na Mafuchi amu United Nations kuhasa kutwala 
kulutwe chivwashano kana kaha nakukavangiza nawa jingolo ja Lusesa lwa Mutu jakupwa 
wakulizachila nakulitambukila mukuyoya chenyi.</p>

<p>Chapwa nawa chakutamo nakumona nge kuli chivwashano cha jishimbi ja Lusesa kana ja Mutu 
kwesekesa nalushiko lwa chivwashano echi.</p>

<p>Chivwashano kana echi cha Lusesa lwajingolo ja Mutu chatela kuchitachikiza 
nakuchikavangiza kuvatu vosena vamu vamuchivulu muchiyoyelo chavo, nakulama nawa lushiko 
lwa chivwashano kana mukachi ka Vatu vosena hamwe na Mafuchi atwama mu Chikungulwilo kana 
chazango eyi ya Chivwashano.</p>

<h4>Chihanda 1</h4>

<p>Vatu vosena vasemuka yapwa hohamwe nakweseka mukuyoya chavo. Vatwama nachiyoyelo 
chalusesa chajingolo chakuzanga kulivwashana muchiyoyelo chavo.</p>

<h4>Chihanda 2</h4>

<p>Mutu wosena atwama nalusesa lwajingolo josena eji vetavila mukaye jakuhona 
kulihandununa chakufwana nge kulitala havikova, miyachi, kulihandununa chavatu vamukaye 
mukusemuka chavo hamwe namukutwama chavo hano hakaye.</p>

<p>Kakwechi kupwa kukalihandununa mwomwo wajishimbi, jizango chipwe kulihandununa 
chamafuchi mujishimbi namuchiyulo chipwe lifuchi kuze afuma mutu, chipwe lifuchi 
lyakulimanyina, lyalifwelela muchiyulo chalyo, kalyaliyula liveneko, chipwe lyapwa kanda 
lilimanyine muchiyulo.</p>

<h4>Chihanda 3</h4>

<p>Mutu wosena analusesa lwachiyoyelo chenyi, kupwa wakusokoka kaha mutu vanahase kukinga.</p>

<h4>Chihanda 4</h4>

<p>Kakwechi kukapwa mutu mwakapwa muwundungoko, kuzata milimo yakushinjila yawana, 
nawundungo wakukwata vatu navakawukanyisa mujijila josena.</p>

<h4>Chihanda 5</h4>

<p>Kakwechi kukapwa mutu navakayanjisa mujijila josena jajipiko chipwe kumuhombwanyisa 
numba kumuzangamisako.</p>

<h4>Chihanda 6</h4>

<p>Mutu wosena atela kupwa nalusesa lwajingolo jakulisolola kwosena kupwa nge mutu shimbu 
kanda jishimbi.</p>

<h4>Chihanda 7</h4>

<p>Vatu vosena vaneseka hamwe shimbu kanda jijishimbi kaha vanalusesa lwakuvakinga 
kujishimbi. Vosena vaneseka hamwe kaha kakwechi kupwa wumwe mwahambakana mukwavokoko 
kwesekesa nalushiko kuhona kuyanjisa chipwe kumuhandununa kuvakwavo.</p>

<h4>Chihanda 8</h4>

<p>Mutu wosena analusesa lwakumukinga kuvikungulwilo vyosena navipwangako vyakutala 
hakuyanjisa chamutu halushimbi vahana mutu lwakupwa wakulimanyina muchiyoyela chenyi 
kwesekesa nalushimbi.</p>

<h4>Chihanda 9</h4>

<p>Kakwechi kukakpwa kulikwachila chamutuko, kumutumbika mutolongo chipwe kuchinyina 
kweka.</p>

<h4>Chihanda 10</h4>

<p>Mutu wosena analusesa lwakwivwilila chihande chenyi ku zango yayinene yakaye 
yakulimanyina, nge vanawane mutu kana anamulonga wunapandama kuchiyoyelo chenyi.</p>

<h4>Chihanda 11</h4>

<ol>
  <li>Wosena navawana namulonga wawunene anajingolo jakuvangila kumuwana nge anamulonga shimbu 
    kanda vamusopese, kaha atela kulihakwila yavene.</li>
  <li>Kakwechi kukapwa kuwanyina mulonga mutuko mwomwo hakuhona kumuwanyina chihande 
    chamulonga wawunene, kwesekesa najishimbi jamuze mulifuchi chipwe kaye, halwola kana 
    alvulumwine wuze mulonga. Chipwe kakwechi kukahana mulonga wawunene wuze mutuko 
    kuhambakana wuze mulonga avulumine halwola kana lwakavanga.</li>
</ol>

<h4>Chihanda 12</h4>

<p>Kakwechi kukapwa kuyanjisa mutu kwasekesa namukutwama chenyiko, tanga yenyi, limbo 
lyenyi, chipwe mukusonejeka chipwe kumusawula. Mutu wosena analusesa lwajingolo 
lwakumukinga lwalushimbi lwakuhona kumwivwisa woma.</p>

<h4>Chihanda 13</h4>

<ol>
  <li>Mutu wosena analusesa lwakulitambukila nakutwama kala kungalila mukachi kalifuchi 
    lyenyi.</li>
  <li>Mutu analusesa lwakufuma mulifuchi lyosena nazange chipwe mulifuchi lyenyi nakukinduluka 
    cheka muze mulifuchi lyenyi atwama.</li>
</ol>

<h4>Chihanda 14</h4>

<ol>
  <li>Kala mutu analusesa lwakuzanga kuwahilila muchiyoyelo chenyi mumafuchi eka kuchina 
    kuhona kumusopesa.</li>
  <li>Lusesa kana kalwechi kupwa nge mujila yize nayijila kwesekesa najijila jajipi javihande 
    vyamafuchi chipwe kavetavila kwesekesa navishinganyeka vyakava United Nations.</li>
</ol>

<h4>Chihanda 15</h4>

<ol>
  <li>Kala mutu analusesa lwakupwa mutu wamulifuchi kana.</li>
  <li>Kakwechi kupwa kukafumisa mutu wuze nalisonekesa nakupwa mutu wamulifuchi kana chipwe 
    kumukanyisa kwalumuna mutu kana kupwa wamulifuchi nazange.</li>
</ol>

<h4>Chihanda 16</h4>

<ol>
  <li>Malunga namapwevo vanamyaka yakutumo yakusemuka, chakuhona kuvakanyisa mwomwo wamiyachi 
    navikova, mazu akalunga chipwe numba kavafuma mulifuchi kanako, vanalusesa lwakulimbata 
    nakupwa najitanga. Vanalusesa lwakulimbata, mukutwama chavo chosena hakulimbata kaha nomu 
    nawafwa aze malwavo.</li>
  <li>Kulimbata chosena navakachitavisa kwesekesa nakwitavila chavisemi jalunga napwevo vaze 
    vanakuzanga kulimbata.</li>
  <li>Tanga kana navakayikinga kuvyuma vyosena mangana vapwenga vatu vakuliyoyela muchiyoyelo 
    kana chalifuchi.</li>
</ol>

<h4>Chihanda 17</h4>

<ol>
  <li>Kala mutu analusesa lwakupita wupite wukawenyi kaha numba nakulifutula navakwavo.</li>
  <li>Kakwechi kukapwa kunyanga wupite wamutuko.</li>
</ol>

<h4>Chihanda 18</h4>

<p>Mutu wosena analusesa lwakulitambukila nakushinganyeka, mukutwama chenyi namumazu 
akalunga, lusesa kana elu lwakwitavisa wuze mutu kufuma kala muchikungulwilo chamazu 
akalunga eka nakwingila kweka, chipwe numba wukawenyi numba navakwavo muze mungalila, 
kuhasa kutwalaho namazu kana nakutangisa namuvilombelo vyenyi.</p>

<h4>Chihanda 19</h4>

<p>Mutu wosena analusesa lwavishinganyeka nakuhajika, lusesa kana lunapu lwakushinganyeka 
vishinganyeka vyenyi chakuhona kupwa nawoma kaha nakuzanga kutambula nakunangula mazu 
navishinganyeka kuhichila mukala mazu amijimbu chakuhona veka kumukinga.</p>

<h4>Chihanda 20</h4>

<ol>
  <li>Mutu wosena anajingolo jakuhasa kulikungulula chakuhona woma kaha namumawuka. </li>
  <li>Kakwechi kupwa kushinjila mutu kwingila muchikungulwiloko.</li>
</ol>

<h4>Chihanda 21</h4>

<ol>
  <li>Mutu wosena analusesa lwakuhanjika vihande mufulumende yalifuchi lyenyi, yikiye chipwe 
    kuhichila muli vatu vasakula navamwimanyinako.</li>
  <li>Kala mutu analusesa lwakupwa hamwe kutachikiza vyuma mumilimo yamulifuchi lyenyi.</li>
  <li>Kuzanga chavatu chikiko nachihasa kuneha jingolo jafulumende jalifuchi lyosena nachipwa 
    chakusweka hakuvwota, chipwe kukavangiza jijila jikwavo jakuvwotelamo.</li>
</ol>

<h4>Chihanda 22</h4>

<p>Mutu wosena hakupwa wamuchiyoyelo analusesa lwakupwa najijila jimwe jakuhasa kupwa 
wakilikinga, kupwa nalisesa lwakupwa nawupite mujila yatela lifuchi chipwe kaye yetavila 
muluheto, mukutwama chavatu hamwe nachisemwa kaha hawulemu nalusesa lwakulizachila 
lwakutwala milimo kana kulutwe kuli wuze mutu.</p>

<h4>Chihanda 23</h4>

<ol>
  <li>Mutu wosena ali nalusesa lwakuzata milimo kwosena nazange, kukavangiza jijila jamwaza 
    jakuzachilamo yize milimo kaha nakumukinga wuze mutu kuchina mwahona kuwana milimo.</li>
  <li>Kala mutu chakuhona kulihandununa atela kutambula fweto yakutamo.</li>
  <li>Wosena anakuzata analusesa lwakutambula fweto yakutamo kwesekes namilimo anakuzata 
    mwahasa kulikafwa nawo natanga yenyi kwesekesa nachiyoyelo chenyi, chipwe kuwana jijila 
    jikwavo mwahasa kuwanyinamo mali akulikafwa nawo.</li>
  <li>Mutu wosena analusesa lwakuputuka chipwe kwingila muchikungulwilo nachihasa 
    kumuhanjikilako nakumukinga mukuyoya chenyi.</li>
</ol>

<h4>Chihanda 24</h4>

<p>Mutu wosena analusesa lwakupwa nalwola lwakunoka lwaviseke, kupwa nalwola lwamweseke 
lwakuzachilamo milimo kaha najilwola nawa jakunoka vatela wuze mutu kumuhana fweto.</p>

<h4>Chihanda 25</h4>

<ol>
  <li>Mutu wosela analusesa lwakupwa nachiyoyelo chakutamo kupwa mutu wamulemu hamwe natanga 
    yenyi mukulya, mukuvwala nakulikangula kumijimba hamwe navyuma vyazangiwa kukuyoya 
    chamutu, lusesa lwakumukafwa halwola mwapwa tuliwe, kashinakaji chipwe mwahona vyuma 
    vyatela kupwa vyakumukafwa mukuyoya chenyi.</li>
  <li>Mapwevo navanyike vavandende vatela kupwa nalusesa lwakuvatala kanawa, kaha mwana wuze 
    nasemukila kweka kechi wamuze muzuvoko vatela kumulama kanawa apwenga nachiyoyelo 
    chamwaza.</li>
</ol>

<h4>Chihanda 26</h4>

<ol>
  <li>Mutu wosena analusesa lwakutanga. Kutanga chosena chatela kupwa chawana, kufuma 
    kukuputuka nakuheta kwakamwihi nakukukuma chakutanga. Kutanga chakuputukishilako chetala 
    kupwa chawana. Kutanga chakulinangula Milimo nachipwako kaha kutanga chize 
    chakuhambakanyisa nachipwa lika kuvat vosena kwesekesa namangana avovali nawo.</li>
  <li>Kutanga chosena nachipwako kwesekesa namangana amutu mangana apwenga wakulimanyina 
    muchiyoyelo chenyi chajingolo jamutu. Nachinehesa mutu kuhasa kumutwala kulutwe, 
    kumuwanyisa wusepa mukachi kamafuchi, vatu veka naveka mawuka eka avakakwitava, kaha 
    nachitwala milimo yavaka United Nations kulutwe mukuneha kuwunda.</li>
  <li>Visemi vanalisesa lwakusakula shikola muka chipwe kutanga muka anakuzanga chawuze 
    mwanenyi.</li>
</ol>

<h4>Chihanda 27</h4>

<ol>
  <li>Kala mutu analisesa lwakuhasa kutwala chisemwa kulutwe changalila kana, kuwahilila 
    chavyuma vyachisemwa kaha nakutambasana chisemwa kana nakuwana kuwaha chacho.</li>
  <li>Mutu wosena analusesa lwakukinga chisemwa chenyi, kwesekesa nomu navahasa veka kuhasa 
    kuchalumuna chipwe numba kuchisoneka kwesekesa nomu nachisoneka yavene.</li>
</ol>

<h4>Chihanda 28</h4>

<p>Mutu wosena wukwechi lusesa muvyuma vyachiyoyelo cheyi omu mukwechi jingolo jajishimbi 
vanavuluka kwesekesa nalushiko elu vanafwelela.</p>

<h4>Chihanda 29</h4>

<ol>
  <li>Mutu wosena anamulimo mungalila yize anakuyoyela yinakuya kulutwe.</li>
  <li>Mulusesa kana lwachiyulo, mutu wosena mwakapwa nalusesa lwakukavangiza lushimbu 
    kwesekesa najishimbi jize navaketavila nakulilemesa vatu vavene nakupwa nakavumbi 
    muchiyoyelo chavo.</li>
  <li>Lusesa lwajingolo kana eji jakwitavila jachiyulo kanda kala lwola kujisachisa 
    nakuzomboka kwesekesa najishimbi javaka United Nations.</li>
</ol>

<h4>Chihanda 30</h4>

<p>Kanda kuchifwelela nge echikulikasa kana chalufwelelo chinapandama kulifuchi limwe 
kahako, liwuka chipwe mutu kala lisesa lwa jingolo mwahasa kulilingila vyuma chipwe chuma 
echi nachihasa kupihisa jishimbi kana jalusesa vanasonekako.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
