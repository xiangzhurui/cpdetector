<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Development Programme">
<meta name="keywords" 
   content="UDHR, Human Rights, Sukuma, ">
<title>OHCHR: Sukuma () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="sua_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="sua_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="sua.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Sukuma Version</strong> <br>
<small>Source: United Nations Development Programme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">5,000,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Tanzania</span> <br>
    <br>
    <span class="highlighthead">Background</span> <br>
    <span class="highlighttxt">Sukuma is spoken in the Northwest, between Lake Victoria and Lake Rukwa, Shinyanga to Serengeti Plain.  A small percentage of Sukuma spekaers can be found in the city.  In the country the young people borrow from Swahili when speaking Sukuma.  Sukuma belongs to the Niger-Congo, Atlantic-Congo, Volta-Congo, Benue-Congo, Bantoid language family.</span><br>
    <br>

    <br>
    <span class="highlighttxt">
    Received: <br>
    Posted: <br>
    Checked: 
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<div class=Section1>

<h3><b style='mso-bidi-font-weight:normal'><font size=4 face="Arial Unicode MS"><span
style='font-size:13.5pt'>ILAKA LYA MAHANGA LYA SEKGE YA BAMUNHU</span></font></b></h3>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>MIHAYO YA GUNHONGA</span></font></p>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>GUNGUNO yimanyikile giki ikujo lya ng’wa munhu na
sekge ya banhu muwelelo hu shili jandije ja wiyabi, sekge na mhola ya welelo,</span></font></p>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>GUNGUNO ubudalahi bo sekge ya banhu hi jile jandije ja
shitwa ja bubi ha welelo, na giki yigubiho welelo iyo banhu bakwiyagalula na
wiyabi bo guhaya na guzunya na gubiza badi na boba bosebose hangi, hu wisagiji
bo ng’hana.</span></font></p>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>GUNGUNO idakililwe sekge ya banhu ilang’hanwe na
butongeji bo jilagilo ja nsi huna buluhiwa na wibonelwa butizubizaho na
gwenheleja banhu kulema na kubagalukila batongeji ba nsi.</span></font></p>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>GUNGUNO idakililwe kubeja bunwani bo nsi na nsi.</span></font></p>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>GUNGUNO L’Ibilinga lya Mahanga lyamala gubitya ng’w
ihane lyalyo buzunya bo sekge, ngw’ikujo na nsolobo ya banhu ba buli mbika
bakima na bagosha na lyalamula gwenha mhandika nhale ya budula bo kigasije ka
banhu mu wiyabi butale.</span></font></p>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>GUNGUNO nsi ja mahanga jizunilija jihamo na
ng’wibilingo gwa Mahanga gwenha ikujo, sekge ya banhu na wiyabi mu welelo.</span></font></p>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>GUNGUNO ukujimana sekge nu wiyabi bo banhu shili
shinhu sha solobo nhale gete, ya buli ng’wene kujita umo jidakililwe ung’w’
Ihane lya l’Ibilingo lya Mahanga.</span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>HUNA LULU GIKI,<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Il’Ibilinga lya Mahanga
lyayomba giki, buli munhu alimane, alikuje na kulondeleja bulamuji bolyo, na
kubalanga abo batalimanile abanansi pye bagusola buli kinhu ijidakilile
bulondeja na gubona buli munhu ung’wihanga alilondeje Ilaka lyenilo lya Mahanga.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 1<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Banhu bose bakabyalagwa
na wiyabi na bakabizaga na makujo na sekge jabo jilenganilile. Banhu bose
bakabizaga na masala na buhabuji; hukuyomba balidakilwa gubi na witogwa gidi
bana ba myaji umo.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 2<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Buli munhu adakililwe
kupandika sekge ijihayiwe ngw’Ilaka lyenili na nduhu bululung’hanya nulu
wikomanya giti wikoba, kabyalilwe, ndimi, dinhi, luganda lo buyombeji mihayo ya
nsi, mhandika nulu wikomanya bungi bosebose.<o:p></o:p></span></font></p>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Hangi giki, butadakililwe
gubizaho wikomanya bo wiganiki mu nfumo, kajile ka nsi nulu Ihanga lyoselyose
ilo munhu aliingila, ibi litali ugwitema, liitemilwe nulu liitemile.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 3<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Buli munhu alina sekge ya
bupanga na wiyagaluji bo gwigasha mu mhola.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 4<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Nduhu munhu adakilililwe
kusolwa busese; ubusese nu Busuluja bo basese bo mbika jose bulemegije gete
umumahanga agose.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 5<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Nduhu munhu adakililwe
guluhiwa bo makala na kwichiwa ikujo lyakwe.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 6<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Buli munhu adakililwe
apandike ikujo lya jimunhu giti umo ihayilile ungw’ Ilagilo lya nsi.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 7<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Banhu bose balenganilile
u mushilagilo sha nsi na balidakilwa gulang’hanwa ni shilagilo shenisho na yaya
gwitilwa busolanhyiwa.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 8<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Buli munhu adakililwe
gwambilijiwa mu kajile k ‘ Ilagilo lihanga lyakwe mu shito josejose
ishoshiling’wima mhangilo jakwe ijifumile ngw’Ihane na Jilagilo ja nsi.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 9<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Nduhu munhu uyo adugije
gutung’wa (gutulwa mkandulumu) ku nzila yoseyose hanze ya Jilagilo ja nsi.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 10<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Buli munhu adakililwe
gudegelekwa mu mhangilo na bulenganila habutongi ya kajile ka nsi
akatinabusolonhya umukajile kabo nulu umu mihayo ya minala.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 11<o:p></o:p></span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l14 level1 lfo1;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Munhu oseose uyo alishidakilwa ku ya minala akubalwa giti ati nghubi
     mpaga aho Jilagilo jenekele jilamale kunamla ng’wibanza na ng’wenekili
     abize odegelekagwa mashosho gakwe.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l14 level1 lfo1;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Nduhu munhu uyo adugije kulamlwa ku ja minala ulu isho witaga shitimo
     mushilagilo likanza aho alishita. Hangi, munhu oseose adadakililwe
     kubishiwa ihyu itale kukila ilo lyaliliyombilwe mushilagilo shansi aho
     alikenagula.<o:p></o:p></span></font></li>
</ol>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 12<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Nduhu munhu uyo adakililwe
kwingililwa sagala mu mbisila yakwe yoseyose, budugu, kaya yakwe na nduhu munhu
uyo adugije kwingijiwa ikujo lyakwe ilo alinalyo. Buli munhu adakililwe
gulanghanwa na Jilagilo ja nsi atizingililwa sheniko.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 13<o:p></o:p></span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l15 level1 lfo2;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu alinawiyabi bo guja uko alitogwa na guzenga hosehose mu nsi
     yakwe.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l15 level1 lfo2;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu alinawiyabi bo gusama, gwinga na guja nsi yoseyose nulu nsi
     yakwe. Hangi, alinawiyabi bo gushoka hangi mu nsi yakwe.<o:p></o:p></span></font></li>
</ol>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 14<o:p></o:p></span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l22 level1 lfo3;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu alina wiyabi bo gupelela nsi yingi atizubulagwa.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l22 level1 lfo3;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Wiyabi wenubu butiho kuli munhu uyo olamulwa gubulagwa mu Jijilo ja
     nsi gu shitwa ijo jiti ja buyombeji bo mihayo ya nsi nulu ijo jitujaga
     somani na Ihane lya Mahanga.<o:p></o:p></span></font></li>
</ol>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 15<o:p></o:p></span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l21 level1 lfo4;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu alina wiyabi bo kubi n’Ihanga lyakwe.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l21 level1 lfo4;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Nduhu munhu adakililwe gwing’wa Buhanga bo nsi yakwe nulu wiyabi bo
     gugalucha buhanga ubo abutogilwe ng’wenekili bomakala.<o:p></o:p></span></font></li>
</ol>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 16<o:p></o:p></span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l17 level1 lfo5;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Banhu bose bakima na bagosha balina Sekge ya gutola na gubi na kaya
     buli nduhu gulonja ihanga, mfumo nulu dinhi muwitoji wabo nulu mugulekana
     gwabo.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l17 level1 lfo5;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Witoji bugubiza buliwigelwe ulu giki abitoji bizunilijaga gumala winga
     bobo.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l17 level1 lfo5;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Budugu buliho gwinga – kale, huguhaya budakililwe bulang,hanwe na
     ns’iyose.<o:p></o:p></span></font></li>
</ol>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 17<o:p></o:p></span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l20 level1 lfo6;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu alinayo Sekge ya gubiza na busabi bokwe na sabo jakwe
     yiyene nulu n’isangi na banhu bangi abo atogilwe ng’wenekili.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l20 level1 lfo6;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu adadakililwe gutajiwa nsabo jakwe bo gwibonelwa.<o:p></o:p></span></font></li>
</ol>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 18<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Buli munhu alinayo Sekge
ya gwiganika na gubi na kiganikile ga miganiko ayo alikola g’wenekili nulu mu
Luganda. Alinayo Sekge ya gugalucha wiganiki bokwe munhu alinayo Sekge ya
guleka wiganiki nulu kahayile kakwe na buzunya bokwe, yaya gwingililwa.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 19<o:p></o:p></span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
lang=FR style='font-size:12.0pt;mso-ansi-language:FR'>Buli munhu alinayo Sekge
ya kubi na gufunya miganiko gakwe na gugayomba miganiko genayo na nduhu
gwingililwa. Munhu alinayo Sekge ya gwinhwa miganiko ga bangi gubitila mu
bandiki na bahayi ba mihayo.<o:p></o:p></span></font></p>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 20<o:p></o:p></span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l19 level1 lfo7;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu alinayo Sekge ya gumanhya na banhu bangi mu lubango.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l19 level1 lfo7;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Munhu adadakililwe guhadikijiwa gubiza na luganda ulo atalutogilwe.<o:p></o:p></span></font></li>
</ol>

<h4><b><font size=3 face="Arial Unicode MS"><span lang=FR style='font-size:
12.0pt;mso-ansi-language:FR'>Luhilili 21<o:p></o:p></span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l13 level1 lfo8;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu alinayo Sekge ya mu butongeji bo nsi yakwe jihamo, nulu
     gubitila mu buchagulwa<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l13 level1 lfo8;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Buli munhu alina Sekge ya gupandika matwajo ga jimunhu mu nsi yakwe.<o:p></o:p></span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l13 level1 lfo8;tab-stops:list .5in'><font size=3
     face="Arial Unicode MS"><span lang=FR style='font-size:12.0pt;mso-ansi-language:
     FR'>Ihanga lyoselyose lidakililwe libize na budula bolyo gu bamunhu
     benekili gwingila mu busolanhyiwa ubo bugwitiwa ung’wikanza ilo litulilwe
     mu busolanhyiwa wenubu mu wiyabi na bubi buli bo wibise.<o:p></o:p></span></font></li>
</ol>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 22</span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>Buli munhu mu nsi alina Sekge ya gubiza na nzubuka na
hangi alina Sekge ya mhandika gubitila mu widomaniji na budula bo nsi na
wambilija bo nsi jingi muwelelo, na nsi ili na nimo gwa gubona banhu pye
baligasha mu mhola na Sekge ya mhandika na kajile ka mu Luganda ijio
jidakililwe, ng’wikujo na mhandika ya nghana ya banhu bose.</span></font></p>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 23</span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l10 level1 lfo9;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu alina
     Sekge ya gutumama, Sekge ya gutung’wa, Sekge ya gusolanhy nimo uyo agutogilwe,
     Sekge ya ha butumamilo bowiza na adakililwe buli ng’wene atulwe mu ng’hana
     gubiza na nimo gwa gutumama.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l10 level1 lfo9;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu
     adakililwe gupandika inongho gumilimo iyo alita, inongho lyenilo libize
     litina busolanhya bo munhu na munhu.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l10 level1 lfo9;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu
     adakililwe gupandika inongho bo Sekge ya gumilimo iyo alita likomile
     gwigelelwa gulang’hana kaya yakwe n’ikujo lyakwe, na ulu giki idulikanile,
     jongejiwe na nzubuka yingi-ho.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l10 level1 lfo9;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu alinayo
     Sekge ya gwandya nulu gwingila mu luganda lo batumani bo gwitumanila gulwa
     gulang’hana matwajo gaha-ng’wakwe.</span></font></li>
</ol>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 24</span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>Buli munhu abize na wisunhya mu milimo yakwe na
manongho gakwe apandike mu wisunhya bokwe.</span></font></p>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 25</span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l12 level1 lfo10;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu alina
     Sekge ya kikalile kasoga, abi mhola na banhu bakwe, alye shiza, azwale
     shiza, alale ha ng’wa wiza, na apandike bulagulwa nhana na matwajo ga
     jimunhu agapandike na abina Sekge ya bulonjiwa ulu oganyiwa nimo, nulu ali
     nsatu, nulu gulemaala, buchilwa, bunamhala nulu Bugikulu nulu kikalile
     kangi kabi mu gigasje gakwe ako adadulile gwigunnha ng’wenekili.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l12 level1 lfo10;tab-stops:list .5in'><font size=3
     face="Arial Unicode MS"><span style='font-size:12.0pt'>Wisanye bogubi
     nkima myaji nulu bunigini jidakililwe gwinhwa bulonja butale bo kalongeje.
     Bana abose babi babyalilwe mu bukwiwa nulu mu ndayabu pye abose bali bana
     ba gulonjiwa bulenganile.</span></font></li>
</ol>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 26</span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l18 level1 lfo11;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu alina
     Sekge ya gupandika isoma. Isoma libi liti lya gufunya manong’ho uguwandijo
     wisoma na yibizeha hadi yisoma uguwandijo wenubo. Libizeho isoma kul’uyo
     alina budula na butizubizaho wisolanhya bosebose.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l18 level1 lfo11;tab-stops:list .5in'><font size=3
     face="Arial Unicode MS"><span style='font-size:12.0pt'>Isoma lyose
     lidakililwe gung’winha matwajo munhu na ikujo na wiyabi bokwe na gwenha
     bunwani bo mahanga na wezu bose, na mhola ya welelo ngima.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l18 level1 lfo11;tab-stops:list .5in'><font size=3
     face="Arial Unicode MS"><span style='font-size:12.0pt'>Babyaji babi na
     budula gusolanhya isoma ilo batogilwe bana babo balipandike.</span></font></li>
</ol>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 27</span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l16 level1 lfo12;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu alina
     Sekge ya gusangila mukajile ka guduja mu luganda lokwe, kulya wiyabi bo
     malika gose, na gupandika matwajo ga mu sayansi.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l16 level1 lfo12;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu alina
     Sekge ya gulang’hanilwa shikolo jakwe ijo wajibeja nulu gujibyaja
     ng’wenekili mu nzila ya wiganiki mushandikwa nulu mu nzila ya sayansi.</span></font></li>
</ol>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 28</span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>buli munhu alinyo Sekge ya sele mu Luganda lokwe na
mahanga agose.</span></font></p>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 29</span></font></b></h4>

<ol start=1 type=1>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l11 level1 lfo13;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu
     adakililwe gwibona giki ali umo wa Luganda, wiyabi bokwe na matwajo
     ayagadulile gwilonga na aliumo oho umu welelo.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l11 level1 lfo13;tab-stops:list .5in'><font size=3
     face="Arial Unicode MS"><span style='font-size:12.0pt'>Buli munhu
     adakililwe, umu gatumamile ga Sekge na wiyabi ubuyombilwe ngw’Ilagilo lyenili,
     gwita widedeng’Lanya ubo buli mu Jilagilo gunguno ya gulanghana Sekge na
     wiyabi bo banhu bangi n’Ikujo lyakwe ng’wenekili, na sele ya Luganda
     lokwe.</span></font></li>
 <li class=MsoNormal style='mso-margin-top-alt:auto;mso-margin-bottom-alt:auto;
     mso-list:l11 level1 lfo13;tab-stops:list .5in'><font size=3
     face="Arial Unicode MS"><span style='font-size:12.0pt'>Sekge na wiyabi
     wenubu itizutumilwa mu shitwa shabubi hanze n’Ilagilo lya Mahanga.</span></font></li>
</ol>

<h4><b style='mso-bidi-font-weight:normal'><font size=3 face="Arial Unicode MS"><span
style='font-size:12.0pt'>Luhilili 30</span></font></b></h4>

<p style='margin:0in;margin-bottom:.0001pt'><font size=3 face="Arial Unicode MS"><span
style='font-size:12.0pt'>Nduhu nsi nulu Luganda lose ulo ludulile gugema
gululunghyanya gubipya kayombele ga mhayo gwenuyo, wiyabi na Sekge ijihayiwe
ngw’Ilaka lyenili lya Mahanga.</span></font></p>

</div>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
