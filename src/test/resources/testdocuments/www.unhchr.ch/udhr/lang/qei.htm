<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua de Margos (Sur de Dios de Mayo, Huanuco), ">
<title>OHCHR: Quechua de Margos (Sur de Dios de Mayo, Huanuco) () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qei_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qei_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/qei.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qei.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua de Margos (Sur de Dios de Mayo, Huanuco) Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">55,000 (1984)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Quechuan family and is spoken by 55,000 people chiefly in the south-west and central Huanuco Department. See also Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<h3>INTËRU MUNDUCHO LAPAN RUNAKUNAPA DERËCHUNKUNANTA WILAKUSHQAN </h3>

<h4>KAYNOQ NIRMI QALAYKUN</h4>

<p>Munashqantsita ruranantsipaq, runakuna ali jusgashqa kananpaq, y ali kawanantsipaqpis 
kay patsacho, tantyashwan imanoq lapantsikunapis bälishqantsita. Tsaynoqpa tantyashwan 
imanoq lapan runa mayintsikuna derëchun nishqankunata tsararaykashqanta. Manami pipis kay 
derëchun nishqankunata kachanmantsu. </p>

<p>Wakinkuna kay derëchun nishqankunata despresyar mana reqipäkushpan pasaypa mana ali 
kaqkunata rurapäkun. Rurapäkuptin interu munducho lapan runakuna shonqun rurincho 
rabyakärin. Tsawraqa lapanpita mas munashqannoq wilakärin mas alina kawapäkunanpaq 
kaynoq nir: &quot;Lapan runakuna mana mantsakuypa kawanmanna y pishiychöpis manami 
kanmannatsu. Tsaynoqpis lapan runakuna ima yarpashqankunalatapis parlanman y 
munashqankunalamanpis kriyinman&quot;.</p>

<p>Laykuna kanman runakunapa derëchun nishqankuna mana elqashqa kananpaq. Tsay presïsumi 
kaykan. Mana kaptenqa imatapis mas rurayta mana pwëdir runakuna imaykanoqpapis mana ali 
awturidäkunapa kontran sharkapakun y tukuynoqpa nakatsikoqkunata elqätsipäkun. </p>

<p>Tsaynoqmi lapan nasyunkuna amistächo kawapäkunman. Tsaypis presïsumi. </p>

<p>Lapan nasyunkunapa delegädunkuna juntakärir eskribipäkorqan Nasyones Unidas 
nishqanpa qalaykatsinan kartata. Tsay kartacho eskribipäkorqan runakunapa derëchun 
nishqankunapita. Tsaynoqpis eskribipäkorqan imanoq runakuna balurniyoq kashqanta, y 
olqupaq warmipaqpis derëchun nishqankuna iwal kashqanta. Tsay eskribishqankunaman 
yärakärin Nasyones Unidas nishqanpa myemrunkuna. Tsaynoqpis tsay kartacho eskribiraykan 
kaynoq nir: &quot;Librina arupäkushun ali kawayman chayapäkunantsipaq&quot; nir. </p>

<p>Nasyones Unidas nishqanpa lapan myemrunkuna promitipakorqan yanapänakur arupäkunanpaq 
interu munducho runakunapa derëchun nishqankuna respitashqa kar kumplikänanpaq. </p>

<p>Kay promitishqanqa ali rurakashqa kananpaq, Iapantsikunapis juk yarpayla 
tantyapäkushwan kay derëchun nishqankunata. </p>

<p>Tsaymi Nasyones Unidaspa juntakashqan runakuna wilakun kayta: </p>

<p>INTËRU MUNDUCHO LAPAN RUNAKUNAPA DERËCHUNKUNAPITA WILAKUSHQAN </p>

<p>Kay wilakushqan lapan runakunapis nasyunkunapis iwal tantyapäkunanpaq tsay derëchun 
nishqankunapitami. Tsaynoqpaqa lapan runakunapis y mandaq awturidäkunapis, kay 
wilakushqanman yarpashqala kashpanqa, yachatsipäkunman wakinkunata kay derëchun 
nishqankunata respitananpaq. Tsaynoqpis juklä nasyunkunawanpis shumaq animatsipäkunman 
nasyunnincho kaqkunata y wakin munaynincho kaqkunatapis kaynoq nir ninanpaq: &quot;Kay 
derëchun nishqankuna lapan runakunapaqmi. Noqa tsay derëchunkuna nishqannoqlami ali 
kawashaq runa mayëkunawan'. </p>

<h4>NISHOAN JUK (1)</h4>

<p>Lapantsikunapis Iibrimi yurishqantsi. Bälintsimi y derëchuntsikunapis 
wakinkaqkunanoqlapami. Yarpaynintsikunapis kaykanmi runa mayintsikunawan juk wawqinoq 
kuyanakur kawapäkunantsipaq. </p>

<h4>NISHQAN ISHKAY (2)</h4>

<p>Lapantsikunapaqpis kay wilakushqancho eskribishqankaq dere.chuntsikuna. Kay 
derëchuntsikuna iwalla kanman ima räsa runakunapaqpis, yoraqpaq yanapaqpis, warmipaq 
olqupaqpis ima kläsi rimaqkunapaqpis, mayqan relijyunkunaman kriyeqkunapaqpis, tsaynoq 
ima politikacho pureqkunapaqpis, mayqan nasyunpita runakunapaqpis, riku runakunapaq pobri 
runakunapaqpis, imanoq yurishqa kaqkunapaqpis, y tsaynoq imanoq kawaqkunapaqpis. </p>

<p>Kay derëchuntsikuna iwalla kanman lapantsikunapaqpis. Markantsi nasyunnoq kaptin o 
mana nasyunnoq kaptinpis, markantsi kikintsipa munaynintsicho kaptin o jukpa munaynincho 
kaptinpis, markantsipa awturidäninkuna imanoq kaptinpis, derëchuntsikuna iwalla kanman. </p>

<h4>NISHQAN KIMSA (3)</h4>

<p>Lapantsikunapami derëchuntsi kan mana pipis wanutsimänantsipaq, Iibri munaynintsicho 
kawanantsipaq, y mana pipitapis mantsakuypa kawanantsipaq. </p>

<h4>NISHQAN CHUSKU (4)</h4>

<p>Manami pipis rantishqa runanoq arunmantsu jukpaq. </p>

<h4>NISHOAN PITSQA (5)</h4>

<p>Kastigashqa karpis, manami pipis fiypa nakatsishqaqa kanmantsu animal nakatsishqa 
kashqannoq, ni pasaypa umillatsishqapis kanmantsu. </p>

<h4>NISHQAN SOQTA (6)</h4>

<p>Lapantsikunatapis maycho tsaychöpis awturidäkuna mana jarukuylapa ali respitamashwan. 
</p>

<h4>NISHQAN QANCHIS (7)</h4>

<p>Laykuna jusgamashwan lapantsita iwalla. Kay karta eskribishqa kashqanpita mana 
käsukoqkunapita Iaykuna kuydamashwan lapantsikunatapis mana despresyashqa kaylapa. </p>

<h4>NISHQAN PUSAQ (8)</h4>

<p>Juk runa, nasyunninpa layninta mana käsukur, mana al ita ruramaptintsi, derëchuntsi 
kanmi awturidäkunaman kejakoq aywanantsipaq. Y tsaycho lapantsi atyendishqa kashwan 
iwalla. </p>

<h4>NISHQAN ISQUN (9)</h4>

<p>Manami pipis lutalaqa prësutsishqa kanmantsu karsil wayiman. Ni tsaynoqpis lutalaqa 
qarqushqa kanmantsu markanpita. </p>

<h4>NISHOAN CHUNKA (10)</h4>

<p>Lapantsikunapami derëchuntsi kan imalapitapis runakunapa nawpancho jusgashqa 
kanantsipaq, alipita mana alipitapis. Tsay mana alita jusganman juk tsaycho mana 
jatikashqa kaq awturidä iwalla mana mayqanpapis faburnin sharkuylapa. </p>

<h4>NISHQAN CHUNKA JUK (11)</h4>

<ol>
  <li>Lapantsikunapami derëchuntsi kan &quot;Jutsaynaqmi kanki&quot; nimänantsipaq 
    imalapitapis akusashqa kaptintsipis manaraq shumaq musyakashqa kaptenqa. Lay nishqannoq 
    musyakashqa kanman lapan runakunapa nawpancho imalapis defyendikunantsipaqnoq kaykaptenqa. 
  </li>
  <li>Manami pipis kondenashqa kanmantsu rurashqanpita y mana rurashqanpitapis tsay jinan 
    öraqa mana nawpapita patsa nasyunninpa laynincho &quot;tsaynoq katsun&quot; nishqa 
    kaptin, y tsaynoqpis lapan nasyunkunapa yarpashqan layninkunachöpis. Jutsantsikunapita 
    kastigashqa kanantsipaq kaqkunapita manami mastaqa kastigashqa kashwantsu jutsantsi 
    kaptinpis. </li>
</ol>

<h4>NISHQAN CHUNKA ISHKAY (12)</h4>

<p>Juk runataqa manami pipis lutalaqa imatapis ruranmantsu: kikinta, familyankunata, ni 
wayinkunatapis. Ni eskribishqan kartankunatapis ama kichanmantsu. Tsaynoqpis ama 
ashlinmantsu. Lapantsikunapami derëchuntsi kan tsaykunapita laykuna kuydamänantsipaq. </p>

<h4>NISHQAN CHUNKA KIMSA (13)</h4>

<ol>
  <li>Lapantsikunapami derëchuntsi kan maypapis libri purikunantsipaq y maychöpis 
    nasyunnintsichöqa täkunantsipaq. </li>
  <li>Lapantsikunapami derëchuntsi kan kikintsipa nasyunnintsikunapita yarqunantsipaq y 
    tsaynoqpis kutimunantispaq. </li>
</ol>

<h4>NISHQAN CHUNKA CHUSKU (14)</h4>

<ol>
  <li>Lapantsikunapami derëchuntsi kan juklä nasyunkunacho wayintsita ashir täkunantsipaq 
    qatikachämaqnintsikuna kaptin. </li>
  <li>Markantsipa kontran ni Nasyones Unidaspa kontran juk runa ima jutsatapis rurar manami 
    ninmantsu &quot;Noqapa derëchö kanmi juklä nasyunman aywakur täkunäpaq qatikachamaqn. 
    kaptin.&quot; Jutsantsikuna ima politikakunapita kaptinmi itsanqa derëchuntsi kan 
    qeshpikunantsipaq. </li>
</ol>

<h4>NISHQAN CHUNKA PITSQA (15)</h4>

<ol>
  <li>Lapantsikunapami derëchuntsi kan may nasyunkunamanpis pertene.sinantsipaq. </li>
  <li>Juk nasyunman pertenësiyta munaptintsi, manami pipis lutalaqa nimashwantsu &quot;Manami 
    qam pertenësinkimantsu kay nasyunman.&quot; Tsaynoqpis lutalaqa nimashwantsu &quot;Qam 
    manami kikikipa nasyunnikimanpis pertene'sinkimantsu.&quot; </li>
</ol>

<h4>NISHQAN CHUNKA SOQTA (16)</h4>

<ol>
  <li>Olqupapis y warmipapis, edäninman chayaptin, derëchun kanmi kasarakunanpaq. Tsaynoq 
    derëchun kan kasarakunanpaq ima räsa runakunawanpis, mayqan nasyunman 
    pertene.seqkunawanpis, ima relijyunkunaman kriyeqkunawanpis. Tsaynoq kasarakurmi derëchun 
    kan familyanta formananpaq. Kasädu kar, rakikashqa kar, o mayqankuna nawpata wanuptinpis, 
    derëchunkuna kanmi iwalla olqupaq y warmipaqpis. </li>
  <li>Manami pipis fersanmantsu kasarakunanpaqqa. Itsanqa kasarakärenqa kikinkuna awninakur 
    munanakushqalanpita. </li>
  <li>Tsay kasarashqa kaqkunapitami juntakashqa kaykan lapan markakunapis. Tsaynoqpis 
    derëchun kanmi runakuna y nasyunpa mandaqninkunapis kasarashqa kaqkunata kuydananpaq. </li>
</ol>

<h4>NISHQAN CHUNKA QANCHIS (17)</h4>

<ol>
  <li>Lapantsikunapami derëchuntsi kan imaykantsikunapis kikintsipaq kananpaq. Y tsaynoqpis 
    derëchuntsi kanmi pi lawanpis imaykantsikunalachöpis dwëñunoq kapäkunantsipaq. </li>
  <li>Manami pipis lutalaqa qechunmantsu pitapis imalankunatapis. </li>
</ol>

<h4>NISHQAN CHUNKA PUSAQ (18)</h4>

<p>Lapantsikunapami derëchuntsi kan shonquntsicho munashqantsita yarpanantsipaq y 
munashqantsi relijyunman kriyinantsipaq. Tsaynoq derëchuntsi kaptin trukashwan juk 
relijyunpita juk relijyunmanpis. Relijyunnintsita rikatsikushwan japalantsi y wakin 
runakunawanpis, kikintsikunalapaq o runakunapa nawpanchöpis. Tsaynoq rikatsikushwan 
yachatsikushpantsi, kumplishpantsi, y kultuntsikunata rurashpantsi. </p>

<h4>NISHQAN CHUNKA ISQUN (19)</h4>

<p>Lapantsikunapami derëchuntsi kan yarpashqantsita parlanantsipaq mana pipis 
fastidyaylapa. Tsaynoqpis derëchuntsi kanmi ima notisyakunalatapis ashinantsipaq 
runakunata mayatsinantsipaq imaykanoqpapis: parlaypa, eskribiypa, o radyupa pasatsiypapis 
mayqan nasyunkunamanpis. </p>

<h4>NISHQAN ISHKAY CHUNKA (20)</h4>

<ol>
  <li>Lapantsikunapami derëchuntsi kan juk patsalaman juntakänantsipaq itsanqa mana búllata 
    ruraylapa. </li>
  <li>Mana munaptenqa manami pipis pitapis &quot;kay noqakunaman pertenësiy&quot; ninmantsu 
    fersaypaqa. </li>
</ol>

<h4>NISHQAN ISHKAY CHUNKA JUK (21)</h4>

<ol>
  <li>Lapantsikunapami derëchuntsi kan nasyunnintsikunacho mandaq kayta munar chayanantsipaq. 
    Tsaynoqpis derëchuntsi kanmi kikintsi jukta munashqantsi kaqta akranantsipaqpis mandaq 
    kananpaq. </li>
  <li>Lapantsikunapami derëchuntsi kan iwalla awturidä kanantsipaq nasyunnintsikunachöpis. </li>
  <li>Markakunapa munayninchömi churakashqa kanman gobyernupa yanapäsheqnin awturidäkuna. 
    Tsaykuna rurakashqa kanman käda bötukuna watakunalacho. Tsaymi Iapantsikuna imanoq 
    karpis munashqantsi kaqpaq iwalla pakaylapa bötushwan. Tsaycho gänaq kaqmi yaykunman 
    awturidä kananpaq. Mana pakaylapa bötorqa juknoqpa bötushwan awturidänintsikuna 
    markantsi munashqannoq akrashqa kananpaq. </li>
</ol>

<h4>NISHQAN ISHKAY CHUNKA ISHKAY (22)</h4>

<p>Lapantsikunapami derëchuntsi kan ali kawanantsipaq. Wakin imayoqpis kaqkuna 
yanapäshinman mana imayoqpis kaqkunata. Tsaynoqpis nasyunnintsipita y juklä 
nasyunkunapitapis pwëdishqanyaq yanapäshinman pishiycho kawaqkunata lapan derëchunkuna 
kumplikänanpaq. Tsay yanapäshiy kanman respitashqa kanantsipaq y kikintsi 
aliyätsikunantsipaqpis. </p>

<h4>NISHQAN ISHKAY CHUNKA KIMSA (23)</h4>

<ol>
  <li>Lapantsikunapami derëchuntsi kan kikintsikuna munashqantsinoq arunantsipaq mana 
    despresyashqa kaylapa. Shumaq sigurashqa kanman ima aruychöpis. Y tsaynoqpis 
    aruynintsipita yarquptintseqa yanapäshishqa kashwan imalawanpis. </li>
  <li>Lapantsikunapamj derëchuntsi kan mana despresyaylapa aruynintsikunacho iwal 
    gänanantsipaq wakin aroq mayintsikunanoq. </li>
  <li>Lapan aroqkunapami derëchun kan ali pägashqa kananpaq kikinpaqpis y familyankunapaqpis 
    ali respitashqa runanoq kawananpaq. Pishëpakoqnoq kaptenqa yanapäshishqa kanman 
    imanoqpapis runa mayinkunapita. </li>
  <li>Lapantsikunapami derëchuntsi kan aroq mayintsikunawan juntakaykur imalatapis 
    formanantsipaq mandaqnintsikunapita respi tatsimänantsipaq. </li>
</ol>

<h4>NISHQAN ISHKAY CHUNKA CHUSKU (24)</h4>

<p>Lapantsikunapami derëchuntsi kan aruynintsikunapita jamakunantsipaq. Manami aläpaqa 
arushwantsu pwëdishqantsipita mastaqa. Y tsaypita juk watata kumplirkuptin bakasyunnintsi 
kanman itsanqa pägashqa </p>

<h4>NISHQAN ISHKAY CHUNKA PITSQA (25)</h4>

<ol>
  <li>Lapantsikunapami derëchuntsi kan ima!antsikunapis ali aypänanpaq kikintsikunapaq y 
    familyantsikunapaqpis. Tsaykunapaqqa kanman kaykuna: mikuynintsikuna, röpantsikuna, 
    wayintsikunapis. Tsaynoqpis qeshyaptintsi mëdikukuna atyendimashwan, y imalachöpis wakin 
    runakuna yanapäshimashwan. Tsaynoqpis derëchuntsi kanmi kuydashqa kanantsipaq mana 
    aruynintsi kaptin, qeshyaqtukur mana aruyta pwëdiptintsipis, byúdayashqa kaptintsipis, 
    awkin kaptintsipis, o ima desgrasya päsamaptintsipis. </li>
  <li>Wachaq warmipa y akapa wamrankunapapis derëchun kanmi shumaq ali kuydashqa kananpaq. 
    Kasarashqa kaqkunapa y mana kasarashqa kaqkunapapis wamrankuna iwalla derëchun kanmi 
    kuydashqa kananpaq. </li>
</ol>

<h4>NISHQAN ISHKAY CHUNKA SOQTA (26)</h4>

<ol>
  <li>Lapantsikunapami derëchuntsi kan dembaldila primarya kaq eskwëlakunaman yachakoq 
    yaykunantsipaq. Manami ni juklaylapis mana yachakuypaqa kanmantsu. Tsaynoqpis mas jatun 
    kaq yachakuy eskwëlakunapis kanman imalapis kayta munaptintsi yachakunantsipaq. Tsay 
    eskwëlakunaqa lapan runakunata chaskinman iwalla yachashqantupu. </li>
  <li>Kay yachakuy kanman noqantsikuna runa mayintsikunawan ali shonquyoq kanantsipaq. 
    Tsaynoqpis kanman runa mayintsikunapa derëchunkunata respitanantsipaq, 
    tantyanakunantsipaq, pasensyantsi kananpaq y pipis yanasantsi kananpaq. Tsaykuna kanman 
    markantsikunawan, juklä nasyunkunawan, jukniraq räsakunawan, ima relijyunkunaman 
    kriyeqkunawanpis. Tsaynoqpis yachakuy kanman yanapänantsipaq Nasyones Unidasta runakunata 
    ali kawayman churananpaq. </li>
  <li>Taytankunapami derëchun kan tsurinkunata munashqannoq imanoqpapis edukananpaq. </li>
</ol>

<h4>NISHOAN ISHKAY CHUNKA QANCHI (27)</h4>

<ol>
  <li>Lapantsikunapami derëchuntsi kan markantsikunacho kustumrintsikunata ruranantsipaq. 
    Tsaynoqpa munaq kaqpa derëchun kan kantananpaq, dansananpaq, dibuj ananpaq, tukananpaq, 
    puklananpaq, y imalatapis rurananpaq markanpa kustumrin kashqannoq. Tsaynoqpis juk yachaq 
    imalatapis mushoqta ruraptenqa tsay kanman lapantsikunapaq juknintsi y juknintsipis mas 
    ali kawanantsipaq. </li>
  <li>Lapantsikunapami derëchuntsi kan imalatapis mushoqta ruraptintsi o eskribiptintsi 
    kikilantsipaq gänashqantsi kaqkuna kananpaq. Manami pipis ninmantsu lulakushpan 
    &quot;Noqami rurashqä kayta&quot; tsaynoqpa apakunanpaq ruraq kaqpa derëchunta. </li>
</ol>

<h4>NISHQAN ISHKAY CHUNKA PUSAQ (28)</h4>

<p>Lapantsikunapami derëchuntsi kan gobyernuntsi kananpaq nasyunnintsikunacho y lapan 
nasyunkuna juntakashqanchöpis kay derëchuntsikúna rasunpa kumplikashqa kananpaq. </p>

<h4>NISHQAN ISHKAY CHUNKA ISQUN (29)</h4>

<ol>
  <li>Lapantsikunapami ruranantsikuna kan markantsicho kumplinantsipaq. Tsaynoqlapami 
    aliyätsikuntsi kikintsikuna. </li>
  <li>Derëchuntsikunata rurarpis mana qechushwantsu jukpa derëchunkunata. Tsaypaq kanmi 
    laykuna respitatsikunantsipaq y tsaynoqpis reqitsimänantsipaq wakinkunapa 
    derëchunkunapis kashqanta. Tsaynoqpis tsay laykuna kaykan ali shonquyoq runakuna 
    kanantsipaq, ali respitanakunantsipaq, y ali runa mayintsikunawan kawanantsipaq. Tsay ali 
    kaway kaykan runakuna awturidäninkunapaq bötushqan nasyunkunacho. </li>
  <li>Kay derëchuntsikunata kumplishpantsi manami Nasyones Unidas nishqankunapa kontrannin 
    yarqushwantsu. </li>
</ol>

<h4>NISHQAN KIMSA CHUNKA (30)</h4>

<p>Kay nishqankunacho manami qam tarinkimantsu derëchuykikuna kaptin pipa 
derëchunkunatapis elqätsinaykipaq imata rurashpaykipis. Tsaynoq kaykan qampaq, juk 
nasyunpaq, juntakashqa runakunapaq, o pi runalapaqpis. </p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
