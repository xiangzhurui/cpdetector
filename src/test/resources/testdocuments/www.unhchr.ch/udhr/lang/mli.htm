<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Bahasa Melayu) by Diffusion Multilingue des Droits de l'Homme">
<meta name="keywords" 
   content="UDHR, Human Rights, Malay, Bahasa Melayu">
<title>OHCHR: Malay (Bahasa Melayu) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="mli_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="mli_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/mli.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="mli.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Malay Version</strong> <br>
<small>Source: Diffusion Multilingue des Droits de l'Homme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Bahasa Melayu</span> <br><br>
       
    <span class="highlighthead">Total Speakers</span> <br>
    <span class="highlighttxt">17,600,000 (1990)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Malaysia, Singapore, Brunei<BR><BR> <BR>Home Speakers: Thailand, Indonesia<BR><BR> LF: South East Asia</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Austronesian (Malayo-Polynesian) family, Indonesian group, and is spoken by over 17 million people as first language in Brunei, Indonesia, Malaysia and other nearby areas. It is in general called Malay, but is now known as the Bahasa Indonesia (Indonesian language) in Indonesia, the Bahasa Malaysia (Malaysian language) in Malaysia, or simply the Bahasa Kebangsaan (national language). Malay is said to have developed as a trading language, now called "Pasar Malayu" (Bazaar Malay), used by the people of different ethnic backgrounds. Its oldest record goes back to a 7th century stone inscription written in the Pallava script of southern Indian origin, during the time of Srivijaya Kingdom which had its centre near Palembang on southern Sumatra Island. As the Islamic religion spread from Sumatra to the Malay Peninsula in about 1300 A.D. and to Java and other islands (except Bali) later, the Arabic script (also called Jawi) came to be used. As a result of Dutch and British colonialism, Malay vocabulary and writing system was influenced by these European languages. As Indonesia and Malaysia became independent after World War II, Malay became the national language of these states. An Indonesia-Malaysia accord has since 1972 produced a common writing method, with slight differences in spelling rules. Linguistically speaking, modern Malay is a fairly simple language: there are no definite or indefinite articles, the plural form of a noun is the same as the singular form, or sometimes it is repeated as in "barang-barang" meaning in English "things", verbs are not conjugated according to the present perfect, past or future tense, which is understood by the context of the sentence or by adding such words as "kemarin" (yesterday), "sudah" (already), "besok" (tomorrow), etc.. English words of Malay origin include orangutan, gingham, sarong, bamboo, rattan, kapok, paddy, and amok.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="ms">
  

<h3>PERISYTIHARAN HAK ASASI MANUSIA SEJAGAT</h3>

<h4>MUKADDUMAH</h4>

<p>Bahawasanya pengiktirafan keutuhan kemuliaan dan hak samarata serta asasi yang tak 
terpisah bagi seluruh umat manusia adalah asas kebebasan,keadilan dan kedamaian dunia. </p>

<p>Bahawasanya pengabaian serta penghinaan terhadap hak asasi manusia telah pun 
mengakibatkan tindakan terkutuk yang telah melanggari perasaan hati umat manusia, dan 
munculnya sebuah dunia di mana manusia akan menikmati kebebasan berucap dan menganut 
kepercayaan serta kebebasan dari rasatakut dan citarasa telah pun diisytiharkan sebagai 
aspirasi toragung seluruh umat manusia. </p>

<p>Sekiranya kita tidak mahu mendorong manusia dalam keadaan terdesak, sebagai pilihan 
terakhir, memberontak mementang kezaliman serta penindasan, maka adalah penting bagi hak 
asasi manusia dipertahankan oleh kedaulatan undang-undang. </p>

<p>Bahawasanya adalah penting bagi memajukan perkembangan perhubungan persahabatan di 
antara negara-negara. </p>

<p>Bahawasanya rakyat Bangsa-Bangsa Bersatu, dalam Piagamnya telah sekali lagi menegaskan 
kepercayaan mereka terhadap hak asasi manusia, terhadap kemuliaan serta nilaidiri manusia 
dan terhadap hak samarata lelaki dan perempuan dan telah menetapkan keazaman untuk 
memajukan perkembangan sosial dan taraf hidup yang lebih sempurna dalam suasana kebebasan 
yang lebih luas. </p>

<p>Bahawasanya Negara-Negara Anggota telah berikrar untuk masing-masing mencapai, dengan 
kerjasama Bangsa-Bangsa Bersatu, pengutaraan kehormatan sejagat terhadap, serta pematuhan, 
hak asasi manusia dan kebebasan asasi. </p>

<p>Bahawasanya satu fahaman bersama terhadap hak serta kebebasan ini seluruhnya adalah 
terpenting demi menjadikan ikrar ini kenyataan sepenuhnya. MAKA DENGAN INI </p>

<p>Perhimpunan agung mengisytiharkan </p>

<p>Perisytiharan sejagat hak asasi manusia ini sebagai suatu ukuran bersama terhadap 
pencapaian oleh seluruh umat manusia dan kesemua negara dengan tujuan supaya setiap 
individu dan setiap badan masyarakat, dengan senantiasa mengingati Perisytiharan ini, 
hendaklah berazam melalui pengajaran dan pendidikan bagi memajukan sanjungan terhadap 
seluruh hak-hak dan kebebasan ini dan secara langkah-langkah berperingkat-peringkat, di 
bidang negara dan antarabangsa, bagi menjaminkan pengkitirafan dan pematuhan sejagatnya 
yang berkesan, kedua-duanya di antara negara-negara anggota masing-masing dan rakyat 
wilayah-wilayah di bawah bidangkuasa mereka. </p>

<h4>Perkara 1. </h4>

<p>Semua manusia dilahirkan bebas dan samarata dari segi kemuliaan dan hak-hak. Mereka 
mempunyai pemikiran dan perasaan hati dan hendaklah bertindak di antara satu sama lain 
dengan semangat persaudaraan. </p>

<h4>Perkara 2. </h4>

<p>Setiap orang adalah berhak kepada semua hak-hak dan kebebasan yang termaktub dalam 
Perisytiharan ini, tanpa sebarang apa jua pembezaan, seperti bangsa, warna kulit, jantina, 
bahasa, ugama, faham politik atau lain-lain fahaman, asal-usul bangsa keturunan atau 
sosial harta-benda, kelahiran atau apa-apa taraf lain. </p>

<p>Seterusnya, tiada sebarang pembezaan boleh dibuat berasaskan pada taraf politik atau 
bidangkuasa ataupun antarabangsa sesebuah negara atau wilayah datangnya seseorang itu, 
sama ianya merdeka, beraÃ¹anah, tanpa pemerintahan sendiri atau berada di bawah apa-apa 
sekatan kedaulatan lainnya. </p>

<h4>Perkara 3. </h4>

<p>Setiap orang adalah berhak kepada nyawa, kebebasan dan keselamatan diri. </p>

<h4>Perkara 4. </h4>

<p>Tiada sesiapa pun boleh diperhamba atau diperabdikan; keabdian dan dagangan hamba abdi 
hendaklah dilarang dalam semua bentuknya. </p>

<h4>Perkara 5. </h4>

<p>Tiada sesiapa pun boleh dikenakan seksaan atau layanan atau hukuman yang zalim, tidak 
berperikemanusiaan atau menghinakan. </p>

<h4>Perkara 6.</h4>

<p>Setiap orang adalah berhak kepada pengiktirafan di mana jua sebagai seorang insan di 
sisi undang-undang. </p>

<h4>Perkara 7. </h4>

<p>Semua orang adalah samarata di sisi undang-undang dan berhak tanpa apa-apa pembezaan 
kepada perlindungan yang samarata di sisi undang-undang. Semua orang adalah berhak kepada 
perlindungan yang samarata daripada sebarang pembazaan yang melanggar Perisytiharan ini 
dan daripada sebarang hasutan terhadap pembezaan sedemikian. </p>

<h4>Perkara 8. </h4>

<p>Setiap orang adalah berhak kepada pemulihan yang berkesan oleh tribunal-tribunal 
kebangsaan yang kompeten terhadap tindakan-tindakan yang melanggar hak-hak asasi yang 
diberikannya oleh perlembagaan atau oleh undang-undang. </p>

<h4>Perkara 9. </h4>

<p>Tiada sesiapa pun boleh dikenakan tangkapan, tahanan atau pembuangan negeri secara 
sewenang-wenangnya. </p>

<h4>Perkara 10.</h4>

<p>Setiap orang adalah berhak dengan samarata sepenuhnya kepada pembicaraan adil dan 
terbuka oleh suatu tribunal bebas dan saksama, dalam penetapan hak-hak dan tanggungannya 
dan sebarang tuduhan jenayah terhadapnya. </p>

<h4>Perkara 11.</h4>

<ol>
  <li>Setiap orang yang dituduh dengan kesalahan keseksaan adalah berhak dianggap tidak salah 
    sehingga dibuktikan salah menurut undang-undang di dalam perbicaraan terbuka di mana dia 
    telah diberikan segala jaminan yang perlu untuk pembelaannya. </li>
  <li>Tiada sesiapa pun boleh diputuskan bersalah atas sebarang kesalahan keseksaan oleh 
    kerana sebarang tindakan atau ketinggalan yang tidak merupakan suatu kesalahan kesiksaan, 
    di sisi undang-undang kebangsaan atau antarabangsa, pada masa ianya dilakukan. Tiada pula 
    boleh dikenakan sebarang hukuman yang lebih berat dari hukuman yang terpakai ketika 
    kesalahan keseksaan itu dilakukan. </li>
</ol>

<h4>Perkara 12.</h4>

<p>Tiada sesiapa pun yang boleh dikenakan kepada sebarang gangguan sewenang-wenangnya 
terhadap keadaan peribadi, keluarga, rumahtangga atau surat-menyuratnya, atau percerobohan 
ke atas maruah dan nama baiknya. Setiap orang berhak kepada perlindungan undang-undang 
terhadap gangguan atau percerobohan sedemikian. </p>

<h4>Perkara 13.</h4>

<ol>
  <li>Setiap orang adalah berhak kepada kebebasan bergerak dan bermastautin di dalam sempadan 
    sesebuah negara. </li>
  <li>Setiap orang berhak meninggalkan mana-mana negara, termasuk negaranya sendiri,dan 
    kembali semula ke negaranya. </li>
</ol>

<h4>Perkara 14. </h4>

<ol>
  <li>Setiap orang berhak memohon dan menikmati perlindungan politik dalam negara lain 
    daripada sebarang aniaya. </li>
  <li>Hak ini tidak boleh dituntut bagi pendakwaan yang benar-benar timbul daripada kesalahan 
    bukan politik atau daripada tindakan yang bertentangan dengan tujuan-tujuan dan 
    prinsip-prinsip Bangsa-Bangsa Bersatu. </li>
</ol>

<h4>Perkara 15. </h4>

<ol>
  <li>Setiap orang adalah berhak kepada suatu kewarganegaraan. </li>
  <li>Tiada sesiapa pun boleh dilucutkan kewarganegaraannya secara sewenangwenangnya atau 
    dinafikan hak menukar kewarganegaraanya. </li>
</ol>

<h4>Perkara 16. </h4>

<ol>
  <li>Lelaki dan perempuan dewasa, tanpa mengira bangsa, kewarganegaraan atau ugama, berhak 
    berkahwin dan menubuhkan keluarga. Mereka adalah berhak kepada hak-hak samarata berhubung 
    dengan perkahwinan, dalam tempoh masa perkahwinan dan pada pembubarannya. </li>
  <li>Perkahwinan hanya boleh dilaksanakan dengan persetujuan bebas dan sepenuhnya oleh 
    pihak-pihak yang bercadang untuk berkahwin. </li>
  <li>Keluarga adalah yunit kumpulan semulajadi dan asasi dalam masyarakat dan adalah berhak 
    kepada perlindungan oleh masyarakat dan Negara. </li>
</ol>

<h4>Perkara 17. </h4>

<ol>
  <li>Setiap orang berhak memiliki harta secara bersendirian serta secara berkongsi dengan 
    orang lain. </li>
  <li>Tiada sesiapa pun boleh dilucutkan harta-bendanya secara sewenang-wenangnya. </li>
</ol>

<h4>Perkara 18. </h4>

<p>Setiap orang adalah berhak kepada kebebasan berfikir, perasaan hati dan ugama; hak ini 
termasuklah kebebasan menukar ugama atau kepercayaannya, dan kebebasan, samada secara 
bersendirian atau secara bersama-sama dengan orang-orang lain dan secara terbuka atau 
bersendiri, menganuti ugama atau kepercayaannya melalui pengajaran, amalan, pemujaan dan 
pematuhan. </p>

<h4>Perkara 19.</h4>

<p>Setiap orang adalah berhak kepada kebebasan pendapat dan mengeluarkan fikiran; hak ini 
termasuklah kebebasan memegang pendapat tanpa gangguan dan menuntut, menerima dan 
menyebarkan maklumat dan buah fikiran melalui sebarang media dan tanpa mengira sempadan. </p>

<h4>Perkara 20. </h4>

<ol>
  <li>Setiap orang adalah berhak kepada kebebasan berhimpun secara aman dan menubuhkan 
    persatuan. </li>
  <li>Tiada sesiapa pun boleh dipaksa menjadi ahli mana-mana pertubuhan. </li>
</ol>

<h4>Perkara 21.</h4>

<ol>
  <li>Setiap orang berhak mengambil bahagian dalam kerajaan negaranya, secara langsung atau 
    melalui wakil-wakil yang dipilih dengan bebas. </li>
  <li>Setiap orang adalah berhak kepada peluang samarata kepada perkhidmatan awam dalam 
    negaranya. </li>
  <li>Kemahuan rakyat hendaklah menjadi asas kewibawaan kerajaan; kemahuan ini hendaklah 
    dibuktikan melalui pilihanraya berkala yang sejati yang mana hendaklah diadakan secara 
    sejagat dan samarata dan hendaklah diadakan secara undi sulit atau melalui acara 
    pengundian bebas yang ketara. </li>
</ol>

<h4>Perkara 22.</h4>

<p>Setiap orang, sebagai anggota masyarakat, adalah berhak kepada keselamatan sosial dans 
berhak menjadikan suatu kenyataan, melalui usaha negara dan kerjasama antara-bangsa dan 
menurut organisai dan sumber-sumber dalam negara masing-masing, hak-hak ekonomi, sosial 
dan kebudayaan yang termesti bagi kemuliaannya dan perkembangan bebas keperibadiannya. </p>

<h4>Perkara 23. </h4>

<ol>
  <li>Setiap orang adalah berhak kepada pekerjaan, kepada pemilihan pekerjaannya secara bebas, 
    kepada keadaan-keadaan pekerjaan yang adil dan berfaedah baginya dan kepada perlindungan 
    daripada pengangguran. </li>
  <li>Setiap orang, tanpa sebarang pembezaan, adalah berhak kepada penggajian yang sama bagi 
    kerja yang sama. </li>
  <li>Setiap orang yang bekerja adalah berhak kepada pembayaran saraan yang adil dan berfaedah 
    baginya yang mana mempastikan buat diri dan keluarganya suatu kehidupan sesuai dengan 
    kemuliaan manusia, dan yang mana ditambah, jika pertu, oleh cara-cara perlindungan sosial 
    yang lainnya. </li>
  <li>Setiap orang berhak menubuh dan menjadi ahli kesatuan sekerja bagi memperlindungi 
    kepentingan-kepentingannya. </li>
</ol>

<h4>Perkara 24 </h4>

<p>Setiap orang adalah berhak kepada rihat dan masa lapang, termasuk batasan munasabah 
keatas masa bekerja dan cuti bergaji yang berkala. </p>

<h4>Perkara 25 </h4>

<ol>
  <li>Setiap orang adalah berhak kepada suatu taraf hidup yang memadai bagi kesihatan dan 
    kebajikan diri dan keluarganya, termasuklah makanan, pakaian, perumahan dan pengawasan 
    perubatan serta perkhidmatan sosial yang perlu, dan berhak kepada perlindungan ketika 
    berlakunya pengangguran, kesakitan, ketidakupayaan, diperjandaan, keuzuran atau lain-lain 
    kekurangan kehidupan dalam keadaan di luar kawalannya. </li>
  <li>Ibu dan anak adalah berhak kepada jagaan serta bantuan khas. Semua kanak-kanak, samada 
    dilahirkan di dalam maupun di luar nikah, hendaklah menikmati perlindungan sosial yang 
    sama. </li>
</ol>

<h4>Perkara 26. </h4>

<ol>
  <li>1)Setiap orang adalah berhak kepada pelajaran. Pelajaran hendaklah diberikan percuma, 
    sekurang-kurangnya pada peringkat awal dan asasnya. Pelajaran peringkat awal hendaklah 
    diwajibkan. Pelajaran teknikal serta profesional hendaklah disediakan untuk umum dan 
    pelajaran tinggi hendaklah mempunyai akses yang samarata kepada semua orang atas dasar 
    kebolehan. </li>
  <li>Pelajaran hendaklah ditujukan kepada perkembangan sepenuhnya keperibadian manusia dan ke 
    arah memperkukuhkan lagi rasa hormat bagi hak-hak dan kebebasan asasi manusia, lanya 
    hendaklah memupuk persefahaman, kesabaran dan persahabatan di kalangan semua negara, 
    bangsa atau kumpulan-kumpulan ugama, dan hendaklah memajukan segala kegiatan Bangsa-Bangsa 
    Bersatu demi memelihara keamanan. </li>
  <li>Ibu-bapa mempunyai hak terdahulu untuk memilih jenis pelajaran yang akan diberikan 
    kepada anak-anak mereka. </li>
</ol>

<h4>Perkara 27.</h4>

<ol>
  <li>Setiap orang berhak secara bebas mengambil bahagian dalam kegiatan kebudayaan 
    masyarakatnya, menikmati kesenian dan sama-sama merasai kemajuan sains dan 
    faedah-faedahnya. </li>
  <li>Setiap orang adalah berhak kepada perlindungan kepentingan-kepentingan moral dan 
    kebendaan hasil dari sebarang penghasilan sains, kesusasteraan atau kesenian yang mana 
    ianya adalah penciptanya. </li>
</ol>

<h4>Perkara 28. </h4>

<p>Setiap orang adalah berhak kepada suatu susunan sosial dan antarabangsa dalam mana 
hak-hak asasi dan kebebasan yang termaktub dalam Perisytiharan ini boleh dijadikan 
kenyataan sepenuhnya. </p>

<h4>Perkara 29. </h4>

<ol>
  <li>Setiap orang mempunyai kewajipan terhadap masyarakat hanya dalam mana perkembangan 
    keperibadiannya secara bebas dan seluruhnya termungkin. </li>
  <li>Dalam mengamalkan hak-hak dan kebebasannya, setiap orang tertakluk hanya kepada 
    batasan-batasan seperti yang ditentukan oleh undang-undang semata-mata bagi tujuan 
    menjamin pengiktirafan dan penghormatan yang sepatutnya terhadap hak-hak dan kebebasan 
    orang lain dan untuk mendekati keperluan-keperluan sepatutnya bagi akhlak, ketenteraman 
    awam dan kebajikan umum dalam suatu masyarakat yang demokratik. </li>
  <li>Hak-hak dan kebebasan ini tidak boleh sama sekali diamalkan secara bertentangan dengan 
    tujuan-tujuan dan prinsip-prinsip Bangsa-Bangsa Bersatu. </li>
</ol>

<h4>Perkara 30. </h4>

<p>Tiada apa-apa jua dalam Perisytiharan ini boleh ditafsirkan sebagi sedia tersirat 
memberikan kepada mana-mana negara, kumpulan atau perseorangen sebarang hak untuk 
melibatkan diri dalam apa-apa kegiatan atau melakukan apa-apa perbuatan dengan tujuan 
memusnahkan apa-apa hak dan kebebasan yang termaktub dalam Perisytiharan ini. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
