<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Lám nso') by Other Sources">
<meta name="keywords" 
   content="UDHR, Human Rights, Lamnso', Lám nso'">
<title>OHCHR: Lamnso' (Lám nso') - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nso_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nso_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nso.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Lamnso' Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Lám nso'</span> <br><br>
       
    <span class="highlighthead">Total Speakers</span> <br>
    <span class="highlighttxt">125,000 (1987)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Cameroon, Nigeria</span> <br>
    <br>
    <span class="highlighthead">Background</span> <br>
    <span class="highlighttxt">It is spoken in the Northeast of Bamenda around Kumbo, easter Kumbo and Jakiri subdivisions, Bui Division, North West Province.  Once can find scattered groups of Lamnso speakers in Nigeria.  It belongs to the Niger-Congo, Atlantic-Congo, Volta-Congo, Benue-Congo, Bantoid family.</span><br>
    <br>

    <br>
    <span class="highlighttxt">
    Received: 19990803<br>
    Posted: 20000104<br>
    Checked: 20000104
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<div class="Section1" style='font-family: "Arial Unicode MS"'>
<font face="Arial Unicode MS">
<h3>Sá' Yeé Kitu Ke Nsay Yee Kùm Ghay Wìr Msòŋ</h3> 

<h4>Shúu Fù</h4> 

<p>Mo 
kí dzəə̀n kì kiíyín ji viwìr ve vìr msòŋ ví dzə̀ á fómo Nyùy wùn à ji ghay ŋgàŋ 
seé kfəə wìr msòŋ sí dzə̀ kinsə̀ŋ ke vitaaví, suuyrú wùn à nyaáŋ é kitu ke 
nsay,</p>

<p>Mo 
tà’ntéŋ wùn à nyaáŋ fó ghay wìr msòŋé kù dìnèn ne laàyeé a dzè wo liì nyàm se 
kwa’ wo wù bivirin vifií vé wíri wùn à woŋ wo wíri kì kér fó a yu vijuŋ ve 
kisuŋnìn keé ŋgèŋgèr wùn à Biímée, a`fó a dzə là fan wùn à fo kitan ki siìn kì 
kiíyín ji dzə̀ á shií wo tavín wo wìr dzə̀m,</p> 

<p>Mo 
kí dzəə̀n é shií ji nsər kiŋ á ghay wìr msòŋ fo wíri shwiíy kilòŋ e wìy e rə̀r 
sí bì’ fo bó á yò’ dzəə̀ kér dzəə̀ yìmò’ fóo sə vitú vév fó sa’ vitaavií wùn á 
nə’sí,</p>

<p>Mo 
kí dzəə̀n é shií fóo yiì é vitúm vi wáa kòŋnén,</p> 

<p>Mo 
wír veé Kintatì ke vitum veé kitu ke nsayi fèrìn ne nsər fóo səə̀ biímé yév e 
kùm kinsèŋ ke gháy wìr nsòŋ, fóo dìn viwìr wùn à viku’ùy vé wìr, à viréŋréŋ vé 
lùmèn w`n wiíy, e kfèn wày wáyín ji kikuúyí ke wòŋ wùn à Dzə’èm ye juŋe dzè é 
mvə̀ vitaàví ve du’un ví,</p> 

<p>Mo 
vitúm ve dzəə̀n ŋgàŋ se Kintatì ke vitum veé kitu ke nsay vi kà`àn ne fo áwunee 
vitu ji á wiy suusín wo’, e so fo wìr dzə̀m wáa ker ghvém e kfə̀n a lèm nsər 
see kùm ghay wùn à vitaáví vé wíri.</p> 

<p>Mo 
wìr dzə̀`m kiiy ghay sìn wùn à vitaáví vin vi, kí dzə̀ é shií fo ŋkà’mé vèn wáa 
dzə eyiìn,</p> 

<p>Mo kí dzəə̀n ben, </p> 

<p>Dzə’ə̀m Ye Ku’ùne</p> 

<p>Nèn fùŋ</p> 

<p>Sá’yeé Kitu Ke Nsay Yee Kùm Ghay Wìr Msòŋ Rən, ji mfì’ njiìn yee réŋ fo wíri wùn à 
vitúm vi vidzə̀m, e dú e máy jiwìr wò’ón mò’ón wùn à Vintati veé wòŋ vi, mo á 
lem s’’a’rə̀n ghán sidzə̀m e vifii, a wiy a mùm e mvèm yè’éy wùn à duŋrìi fó a 
tavír ghvém gháy sìn wùn a vitaáví vin vi, shishár shishàr, e mvém wóŋ wùn ákitu 
ke nsay fó yiì, aá kiíy e kfə̀n a lèm kijuujùŋ e mvèm wìr veé vitum ve dzəəŋ 
ŋgàŋ si wún à wír veé vitum ve áwune sar sá’rə̀n vi.</p> 

<h4>1</h4>

<p>Á dzə̀ə́ wir dzə̀m réŋréŋ fó ghvəm 
wùn à fó ghày, á yo’ dzə̀ə́ wir msòŋ ji kwàn.&nbsp; Wìr dzə̀m k̀m k fómo woo fó 
kwà’tì wùn à fó vifii, a wù kér fó a yiì e wùmò’ woo wír moo fə́r və.</p> 

<h4>2 </h4>

<p>Wìr də̀m kér ghay wùn à vitaáví ví 
vidzə̀m mo sá’ rə̀ne suuyin là nya’ kìn kùm rám, nshòm, kìn lumèn kìn Wiíy, kìn 
lám, biímé yee kùm Nyùy, dzə́ə sa’,&nbsp; kwa’tì símó’sí, kitúm wùn à ŋkè’ se 
dzə̀’ə̀m si, kéŋ, kidzəə́y kìn anta’ ámó’ó. </p> 

<h4>3 </h4>

<p>Wìr dzə̀m kér vitaáví fó a dzə e 
tin, fóo yiì mo wù ta’ a yiì e kfə̀n a dzə e kiŋèn.</p> 

<h4>4 </h4>

<p>Wìr yò’ kér fó a lìm vikwàn, kìn a 
lìm lim yee là vikaanè. Vikwàn wùn à mfiìnè wìr msòŋ, kìn dzə̀ é dzəə rəné yò’ 
kér fó a dzə.</p> 

<h4>5 </h4>

<p>Á yò’ kér fó a nyàvrì e wìr a yiì 
kfə́ə kinyò ke kí wáa kìn moo ji wìr yó’ dzə̀ á wír bèy.</p> 

<h4>6 </h4>

<p>Fo nsər si, wìr dzə̀m kér ghay virə́’ 
vidzə̀m fó a yensín ji wír.</p> 

<h4>7 </h4>

<p>Wìr dzə̀m dzə̀ réŋréŋ é sar nsər. A 
nsər kér fó a shìy wun réŋréŋ là nya’. Nsər kér fó a kìŋ wir dzə̀m réŋréŋ là 
nya’ e ghan se kinyà’ ki nəən ne e nèn bvə̀’ sá’ wìr msòŋ rən.&nbsp; Lá wìr yò’ 
a bayír wíri ji á wáa leéy ámó’ó ntéŋ.</p> 

<h4>8 </h4>

<p>Wìr dzə̀m kér ghay ji nsər yeé wòŋ 
nəə́ e wun kinyò, e tàr kijuŋ e ghan se wìr /wíri bvə’ən nsər ye woŋe foon kìn 
ye yì dzəə̀n é ŋwà’ nsər woó wòŋ, ji yi wáa shìy wun/áwune.</p> 

<h4>9 </h4>

<p>Lá wìr yò’wìy koò wír e fìn e lav, e 
nə̀’sì kìn e jùm fo wòŋ, a bó nsər yeé wòŋ yo’ biìmé.</p> 

<h4>10 </h4>

<p>Wìr dzə̀m kér ghay réŋréŋ fo á sá’ 
nsa’rə là kilo’, a wù kér ghay ji á sá’ á nsa’ rə é lav nsa’ yeé ŋgèŋgèr ye yì 
tíy fo wun kitu, kfə̀n sá’nsa’ réŋréŋ mo yì dzəə̀n là kilo’ fóo dìn vitaáví ve 
wù kérí wùn à vinyo ve wù kér fóo yiì vi wùn à nsa’ yee kùm wun.</p> 

<h4>11 </h4>

<ol>
 <li>Wìr dzə̀m 
     wo á toyin wun e kinyó kér ghay fo kwa’tìi wáa dzə ji wù dzə̀ á là jay, e 
     meé e ghan se wù tiim e ŋgèŋgèr e kibà’ ke nsa’ aá sá’ wun réŋréŋ mo nsər 
     dzəə̀n, e bóo yen jay və bì’ fo dzəə̀n fen fo dzə̀ dzə́ə sí fəə̀sín fóo sə 
     wun. </li>
 <li>Bó 
     yò’dzə̀ á koò wír ji bì’ fo wù bù’ùn kinyo, kìn dzə̀ kinyo kee là ndzə̀n 
     ke á gov wír sho, e sar nsər wóŋ kìn yeé kitu ke nsay e ghan se kinyo kee 
     shooy ki kooyin, a bó yò’ dzə̀ á fò ŋge’ là’ ye yì shaa kinyo ke ŋwèrín kì 
     bù’ùn&nbsp; e ghan se kinyo ki kì kooyin.</li> 
</ol>

<h4>12 </h4>

<p>Á yò’ kér fóo nəə̀ e wìr kilitì ké 
dzə́’ə’m, kfəə’, lá’, ntum si kín fó a ròn ghvə́m rə́, kìn yìr rə́, a bó 
yò’dzə̀ mo nsər ta’à.&nbsp; Wìr dzə̀m kér ghay fo nsər kiŋ wun fo vinyò fèn.</p> 

<h4>13 </h4>

<ol>
 <li>Wìr dzə̀m 
     kér ghay fó a ghan a shiíy aáwuneé mvə̀m woŋ mo wù koŋé.</li> 
 <li>wír dzə̀m 
     kér ghay fóo fəə fo wòŋ wúmó’ó kìn fo vəə́, e kfə̀n a ker vitaáví fóo kfən 
     e bàm e wun wòŋ.</li> 
</ol>

<h4>14 </h4>

<ol>
 <li>Wìr dzə̀m 
     kér ghay wo dzə̀ wù wàa tà’ e kfə̀n a yu vijuŋ ve kibeèy fó kinjuyrì wìr 
     kìn dzə̀ é kitum kiné kí.</li> 
 <li>Kibeèy 
     kin ki yò’dzə̀ kí wàa dzə fo wír vee mo a nyéŋ fo nsa’ se bó sí yo’ kùm 
     dzəə sa’ yeé wòŋ wùn à vinyo ve bó ví yò’ tóm ashií wùn à nsər se vintatì 
     veé kitu ke nsay.</li> 
</ol>

<h4>15 </h4>

<ol>
 <li>wìr dzə̀m 
     kér ghay e wun wòŋ fó a dzə wan Nsay.</li> 
 <li>Bó nsər 
     yo’biìmé ji á shá’nín á wír fo wun ghày moo wan nsay kìn fóo sha’nín ghay 
     və́ fo wù kúvsín kitúm kfə́ (woŋ və́’)</li> 
</ol>

<h4>16 </h4>

<ol>
 <li>Vilum 
     wùn à Vikìy ve á kuyin ne là bìíy kùm rám, woŋ wùn à biímée, á kér ghay fó 
     a ker tátí vijin, a fèr kfəə́. Áwune kér vitaáví réŋrŋ é ghan sé tátí vijín, 
     e mvə̀m dzə̀’ə̀m tátí vijin wùn á ghan sé jàvsin.</li> 
 <li>Tátí 
     vijiné kù dzə́ cá’ a dzə̀ cá’ a dzə̀ fo Wiíy wùn Lùmèn ve á biimen fo 
     áwune vitu ji dzə̀ á wàa dzə.</li> 
 <li>Kfə́ə 
     dzə̀ fómo Nyùy, a kfə̀n dzə̀ kintatì ke ŋgwàrìn wòŋ, a kitúm wùn à woŋe 
     kér fó a kìŋ.</li> 
</ol>

<h4>17 </h4>

<ol>
 <li>Wìr 
     dzə̀m kér vitaáví fó a ker vifá və́ fo wun kitu réŋréŋ mo dzə̀ wù wàa ker 
     e kintatì wùn à wír ámó’ó.</li> 
 <li>Nsər 
     yo’biìmé ji wìr wùmò’ kinen á wír wùmò’ fo wun keŋ.</li> 
</ol>

<h4>18 </h4>

<p>Wìr dzə̀m kér ghay fó a ker kwa’tì rə́, 
vifií və́ wùn à biímé rəə́. Ghay rə́ne tàtí vitaáví vee fóo kuvsín dzə́ə biímé 
Nyúy, fo wun kitu kín é Kintatí wùn à wír ámó’ó wùn à é ŋgèŋgèr kín kintatì fóo 
dìn biímé rə́ moo é dùŋrì, e yiì, e ghvəm wùn à fóo lèm nsər.</p> 

<h4>19 </h4>

<p>Wìr dzə̀m kér ghay fóo shù kinyo 
wùn à fóo suúy kwa’tì rə́&nbsp;; ghay rə̀ne fó vitaáví fo wir wáa tiy e wun 
nshù là kinjivìr wùn à fóo tà’, e səəsí, e kfə̀n sàmèr sá’ka wùn à kwa’tì si e 
dzəə see mo sá’ka yii ghánen sho e kitu ke nsay là bìíy.</p> 

<h4>20 </h4>

<ol>
 <li>Wìr dzə̀m 
     kér ghay fóo tarnín wùn à wíri e kfə̀n tatí kintatì ke dzə̀’ə̀m yee nyaáŋ.</li> 
 <li>Lá wìr 
     yò’ kàn wír ji wù tátí á kintatì ke bó yò’ dzəə̀n koŋ rə́.</li> 
</ol>

<h4>21 </h4>

<ol>
 <li>Wìr dzə̀m 
     kér ghay fóo a dzə e mvə̀m sa’yee wun wòŋ, fo wun kitu kin fóo sho’ wíri 
     aá li kirə́’ kfə́.</li> 
 <li>Wir dzə̀m 
     kér ghay réŋréŋ fóo li kinyo kfə́ e dù sho e virə̀’ vé lìm vee wun wòŋ aá 
     ka’ay.</li>
 <li>Tím 
     sa’ yeé wòŋe wiy a dzə, a dzə̀ mo wíri koŋè. Koŋ rə̀ne wiy a din wún é 
     dzəə ye á wiy a sho’tí&nbsp; wíri shó e ghan sí ghan sí là kilo’, a shó’ 
     tí rə̀ne wiy a yiì wir dzə̀m wo wù kuyin ne wùn à viréŋréŋ ví, aá wiy a 
     sho’ e kilìtì kìn é dzəə yee réŋ yìmò’ ye yi shwinen rən. </li> 
</ol>

<h4>22 </h4>

<p>Wìr dzə̀m, moo wír woó wòŋ kér ghay 
ló a dzə e kiŋèn, e klə̀n a yen ji woŋe wùn à vitúm vimó’ ví suúsín á wó, a kìŋ 
wun réŋréŋ mo káv kìn kéŋe dzəə`n é wòŋ si wòŋ si, e kùm ghay dzəə̀ keŋ, 
dzə̀’ə̀m wùn á lií woŋ wov ve dzəə̀n ku fó wun viwìr wùn, wùn à ghvə́me. </p> 

<h4>23 </h4>

<ol>
 <li>Wìr dzə̀m 
     kér ghay fó a ker lim.&nbsp; Fóo sho’ kfə́ə lìm ye wù koŋè, e laá yò’ a 
     bo’ wun, é wù wáa lìm lim a yu vijuŋ wùn à ji wù wáa dzə e kiŋèn fó kibuŋ 
     ke lim.</li> 
 <li>Wìr dzə̀m 
     wo wù lim lim réŋréŋ kér fó a ker vila’ày réŋréŋ là nya’.</li> 
 <li>Wìr dzə̀m 
     wo wù lim lim kér ghay fó a ker vilaámé vee réŋ ve ví gheenen wun ve dzə̀ 
     ví tòm wun wùn à kfə́ə rəə́ ji a dzə̀ yí wàa ker viwìr ve wìr msòŋ, wùn à 
     ntom símó’ sí, a shií fèn dzə̀ se sí wáa kìn dzə’ə̀m rə́.</li> 
 <li>Wìr dzə̀m 
     kér ghay fóo kè’ kìn fóo tatí vintatì ve ví kiŋ lim rə́ vee wun kòŋ.</li> 
</ol>

<h4>24 </h4>

<p>Wìr dzə̀m kér ghay fóo meèmè fo 
shuu lìm a yiì kifá ke wù koŋè, e tàtí wùn à ghán sé lìm se sí wáa dzə sì 
gheénén wùn à vishiíy ve bam vi, a meemè yee kè’ fó ŋgàm ye yí wáa ker vilaámé.</p> 

<h4>25 </h4>

<ol>
 <li>Wìr dzə̀m kér ghay fóo a ker 
     dzə’ə̀m ye yí wáa dzə e gheénén fóo yiì é wún wun wáa dzə e távín wùn à 
     kfəə rəə, moo fó viyikìr, ndzə̀y, lav wùn à shív si, a vinyo veé shií ve 
     ví wáa sə wun, e kfə̀n a ker ghay fo á wáa leéy fo wun e ghan sé kibuŋ ke 
     lìm, se yàsí, sé ndzə́m, sé viŋkfə, sé vidzəə̀nè kin kighà’ woó dzə̀’ə̀m 
     wo wù shaàne vitaáví və́.</li> 
 <li>Yìy 
     wùn wàn kér ghay fó a ker leéy wùn àsə́ yee jeéyí. Wón adzə̀m ve a dzəən 
     kìn é mvə̀m tátí vijin kìn é visàkii kér ghay réŋréŋ fó a dzə à kiŋèn é 
     dzə̀’ə̀m.</li>
</ol>

<h4>26 </h4>

<ol>
 <li class="MsoNormal" style="mso-list:l7 level1 lfo11;tab-stops:list .5in">Wìr 
     dzə̀m kér ghay fóo ye’éy ŋwà’. Yé’éy rə̀ne kér fó a dzə kisáŋ, a kí fèm 
     ghà’é le, e ŋkè’se á dzəə́ yìy yé’éy sho yíyin. &nbsp;Ŋkè’ yè’éy ye yiyìn 
     rə̀n kér fó a dzə kù fo wìr dzə̀m.&nbsp; Yé’éy fèr wùn à yé lìme kér fó a 
     dzə tèéter fo wìr dzèm. Yé’éy se tavkín sí se sí shaàn sìn si wiy a dzə fo 
     wìr dzə̀m reŋréŋ mo vifií və́ ví dzəə̀n. </li> 
 <li class="MsoNormal" style="mso-list:l7 level1 lfo11;tab-stops:list .5in">Shií 
     ŋwà’wo ye’éyíne kér fó a dzə fóo yiì é wir kiíy wùn à fóo tavír ghvə́m yee 
     kùm ghay wùn à vitaáví vé wìr msòŋ ví. Yí kér fóo kuyír yúnín, a lì vinyo 
     fotèr, a kuyír viŋkar e vitúm vidzə̀m ví mvəm, e mvə̀m kfəə se wìr msòŋ 
     kìn vitatì ve dzəə̀ biìmé Nyùy, e kdə̀n a tavír lim se kintatì ke vitum 
     veé kitu ke nsay fó a lèm nyaáŋ. </li> 
 <li class="MsoNormal" style="mso-list:l7 level1 lfo11;tab-stops:list .5in">Atàr 
     wùn aàyìyí kér ghay fóo sho’ kfə́ə ye’éy ye dzə̀ á wàa fo e wón véví.</li> 
</ol>

<h4>27 </h4>

<ol>
 <li>Wìr 
     dzə̀m kér ghay fó a tatí là kan e vinyò ve liì woo wun wòŋ, e kfə̀n a yu 
     vijuŋ ve fèr, a ker kilíŋ fo kikuuyí ké vinyò ve á tàrìn ne kijuŋ wùn à 
     sé’ və.</li> 
 <li>Wìr 
     dzə̀m kér ghay fó dzə e kiŋèn fó yir wùn à fó sé’ wo wù loòn fo wun fèr 
     kìn dzə̀ yé tàr vinyò, sáŋ wùn à yé fèr kiwoo. </li> 
</ol>

<h4>28 </h4>

<p>Wìr dzə̀m kér ghay fó a ker nyaáŋ e 
wun wòŋ wùn á kitu ke nsay, e fí’ a ker ghay wùn à vitaáví və́ ví mo sá’ rə̀ne 
suuyin.</p>

<h4>29 </h4>

<ol>
 <li>Wìr 
     dzə̀m kér fó a lìm, a dzə̀ e wun kiliŋ bì’fo dzəə̀n fó cá’cá’ fo dzə̀ wù 
     kùyír kitú kfə́ là kinjivìr. </li> 
 <li>Mo 
     wìr dzə̀m din ghay sìn wùn à vitaáví və́ ví, wiy a sə̀r cá’ vinyo vee mo 
     nsər suuyì, e fí’ a kìŋ kiíy wùn à ghvə́me fo ghày wùn à vitaáví vé wìr 
     ámó’ó wùn à fóo runér réŋréŋ mo liì wo juŋ, nyaáŋ woó wòŋ wùn à dzə’ə̀m ye 
     juŋe e wòŋ wo wìr dzə̀m kér ghay shoo ta’à. </li> 
 <li>Bó 
     yò’dzə̀ a dìn ghay sìn wùn à vitaávi vin vi jeéy e shaà fo dzəə yee mo 
     kintatì ke vitúm veé kitu ke nsay ki ta’à.</li> 
</ol>

<h4>30</h4>

<p>Ki nyo ki yò’dzə̀ shó e sa’ fèn ke dzə̀ kitúm, kintatì kìn wír wù bìner ji 
kí fó wun vitaáví ji wù wàá yii á kinyo ke kí laar á ghay sí wùn à vitaáví ví 
ve á saŋen é sa’fèn.</p> 
</font>
</div>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
