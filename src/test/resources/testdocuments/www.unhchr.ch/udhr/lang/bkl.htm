<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Bikol/Bicolano, ">
<title>OHCHR: Bikol/Bicolano () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bkl_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bkl_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/bkl.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bkl.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Bikol/Bicolano Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">4,000,000 (1995)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Luzon (Philippines)</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Austronesian (Malayo-Polynesian) family, Indonesian group and is spoken by nearly 3 million people (4 million including all Bikol language varieties).</span><br>
    <br>

    <br>
    <span class="highlighttxt">
    Received: 19980724<br>
    Posted: 19980724<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Declaracion Universal nin mga derechos humanos</h3>

<h4>Preambulo</h4>

<p>Huli ta an pagkamidbid kan dignidad intrinseca asin an parantay asin inalienableng mga 
derechos kan gabos na miembros kan familia humana iyo an fundacion nin katalinkasan , 
justicia asin katoninongan sa bilog na kinaban, </p>

<p>Huli ta an ginikanan nin mga makangirongirhat na mga gawe laban sa conciencia nin 
katawohan iyo an pagbalga asin pagmenos kan derechos humanos, asin ta sa pagpahayag na an 
pinakahalangkaw na kamawotan nin katawohan iyo an magkaigwa nin sarong kinaban na kun saen 
an gabos na tawo mayo nin pagkatakot asin miseria, asin igwang katalinkasan sa pagtaram 
asin man katalinkasan nin pagtubod,</p>

<p>Huli ta mahalaga na mabantayan an derechos humanos sa irarom nin sistemang may pagkuyog 
sa ley, tanganing an tawo dai mapiritan na magrebelde, bilang ultimong paagi, laban sa 
tirania asin opresion,</p>

<p>Huli ta mahalagang pakusogon an kaboronyogan nin mga naciones, </p>

<p>Huli ta sa Carta, an mga banwaan kan Naciones Unidas nagpahayag liwat kan saindang 
pagtubod sa mga fundamental na derechos humanos, sa dignidad asin halaga kan pagkatawo 
asin sa parantay na derechos nin mga lalaki asin babae, asin man ta nagkasararo na 
ikapadagos an pagtalubo nin banwaan asin an mas marahay na kabuhayan na igwang orog na 
katalinkasan,</p>

<p>Huli ta an mga Estados Miembros, nangako na maghingoa na makamtan, sa pakipagtabangan 
kan Naciones Unidas, an pagbalangibog nin pangabos na pagrespeto asin pagsunod kan 
derechos humanos asin mga fundamental na katalinkasan,</p>

<p>Huli ta kinakaipuhan nanggad an sarong pagkasabot kaining mga derechos asin mga 
katalinkasan tanganing mautob ining pangako,</p>

<p>Kaya, ngonian,</p>

<p>an Asamblea General minapahayag</p>

<p>Kaining Declaracion Universal nin mga Derechos Humanos bilang sarong kamawotan na dapat 
makamtan kan gabos na banwaan asin naciones, tanganing an lambang saro asin lambang 
institucion nin banwaan, sa danay na pagromdom kaining Declaracion, maghingoa sa paagi nin 
pagtukdo asin educacion, na ikabalangibog an pagrespeto kaining mga derechos asin mga 
katalinkasan, asin sa paagi nin medios na progresivo, nacional asin internacional, 
makamtan an saindang pangabos asin efectivong pagmidbid asin pagsunod, sa mga banwaan man 
sana kan mga Estados Miembros asin man sa mga banwaan kan mga territorios na yaon sa 
saindang kapangyarihan.</p>

<h4>Articulo 1</h4>

<p>An gabos na tawo ipinangaking may katalinkasan asin parantay sa dignidad asin derechos. 
Sinda gabos tinawan nin pag-isip asin conciencia kaya dapat na makipag-iriba sa lambang 
saro bilang mga magturugang.</p>

<h4>Articulo 2</h4>

<p>An lambang saro igwa nin gabos na mga derechos asin mga katalinkasan na ipinahayag sa 
Declaracion na ini, na mayo nin ano man na palaen arog kan raza, color, sexo, linguage, 
religion, opinion politica o nagkaiba pa, nacional o social na pinaghalean, pagsadiri, 
pagkamundag o iba pang condicion.</p>

<p>Siring man, mayo nin ano man na palaen an itotogot na ikabase sa condicion politica, 
juridica o internacional, kan nacion o territorio na kinabibilangan nin sarong tawo, 
independiente man o sarong pagkatiwala, o mayong autonomia o nasa irarom nin ano pa man na 
limitacion nin soberania.</p>

<h4>Articulo 3</h4>

<p>An lambang saro igwa nin derecho nin buhay, katalinkasan, asin seguridad nin pagkatawo.</p>

<h4>Articulo 4</h4>

<p>Mayo nin siisay man an ipapasairarom sa kaoripnan o sa servidumbre; an pag-oripon asin 
an pagpabakal nin mga oripon, sa ano man na forma, dai nanggad pagtotogotan.</p>

<h4>Articulo 5</h4>

<p>Mayo nin siisay man an ipapasairarom sa labi-labing pagkulog o sa brutal o bako sa 
tawong kastigo o pagmaltrato.</p>

<h4>Articulo 6</h4>

<p>An lambang saro igwa nin derecho nin pagkamidbid bilang sarong persona sa atubang nin 
ley.</p>

<h4>Articulo 7</h4>

<p>An gabos parantay sa atubang kan ley asin igwa nin derecho, na mayo nin ano man na 
discriminacion, sa pantay-pantay na proteccion nin ley. Gabos igwa nin derecho sa 
nagkaparehong proteccion laban sa ano man na discriminacion na minabalga kaining 
Declaracion asin contra sa ano man na pag-olog-olog para sa nasabing discriminacion.</p>

<h4>Articulo 8</h4>

<p>An lambang saro igwa nin derecho sa efectivong paagi na dapat ikatao kan mga 
competenteng tribunales kan nacion contra sa mga gawe na minabalga kan mga fundamental na 
derechos na ginagarantia kan constitucion o kan ley para sa saiya.</p>

<h4>Articulo 9</h4>

<p>Mayo nin siisay man an ipapasairarom sa basta-bastang pagdakop, pagkulong o pagsobol.</p>

<h4>Articulo 10</h4>

<p>An lambang saro igwa nin derecho, na may pagkapantay-pantay, sa vistang may justicia 
asin sa publico, kan sarong tribunal na independiente asin imparcial, sa pagdeterminar kan 
saiyang mga derechos asin mga katungdan asin nin ano man na acusacion criminal laban 
saiya.</p>

<h4>Articulo 11</h4>

<ol>
  <li>An lambang acusado igwa nin derecho na ikapresumir na inocente mantang dai naproprobaran 
    na nagkasala nanggad conforme sa ley asin sa laog nin sarong vista publico, asin kun saen 
    siya natawan nin gabos na garantias na kaipuhan sa saiyang defensa.</li>
  <li>Mayo nin siisay man an icocondenar sa pagbalga criminal huli sa ano man na gawe o 
    kapabayaan na kan momentong ginibo bako pang sarong crimen sosog sa ley nacional o 
    internacional. Siring man, dai dapat nanggad na ikatao an padusa na mas grabe pa sa 
    sentenciang aplicable sa momentong ginibo an nasabing crimen.</li>
</ol>

<h4>Articulo 12</h4>

<p>Mayo nin ssiisay man an ipapasairarom sa basta-bastang pagpakiaram sa saiyang buhay 
privado, familia, harong o pakipagsuratan, o sa mga atake sa saiyang honor asin 
reputacion. Am lambang saro igwa nin derecho sa proteccion nin ley laban sa mga nasabing 
pagpakiaram o mga atake.</p>

<h4>Articulo 13</h4>

<ol>
  <li>An lambang saro igwa nin derechong magborobalyo asin sa pagpili nin estaran sa laog kan 
    territorio nin lambang Estado.</li>
  <li>An lambang saro igwa nin derecho na maghale sa arin man na nacion, kaibahan an saiyang 
    sadiring nacion, asin na makapuli sa saiyang sadiri man na nacion.</li>
</ol>

<h4>Articulo 14</h4>

<ol>
  <li>Sa caso nin persecucion, an lambang saro igwa nin derecho na makapagsaboot nin asilo sa 
    ibang nacion.</li>
  <li>An derechong ini dai puedeng gamiton bilang defensa contra sa prosecucion na tunay na 
    basado sa mga crimen comunes o sa mga gawe na contra sa mga katuyohan asin principios kan 
    Naciones Unidas.</li>
</ol>

<h4>Articulo 15</h4>

<ol>
  <li>An lambang saro igwa nin derecho sa nacionalidad.</li>
  <li>Mayo nin siisay man an basta-bastang hahalean nin nacionalidad o kan saiyang derecho sa 
    pagsangle nin nacionalidad.</li>
</ol>

<h4>Articulo 16</h4>

<ol>
  <li>An mga lalaki asin babaeng nasa edad, igwa nin derecho, na mayo nin ano man na 
    limitacion huli sa raza, nacionalidad o religion, na mag-aragom asin magpoon nin familia. 
    Sinda igwa nin parantay na derechos mapapadapit sa kasal, durante nin pagkasal asin sa 
    pagtapos nin kasal. </li>
  <li>An pag-aragom dapat gikan sa bilog na kabotan kan futurong esposo o esposa.</li>
  <li>An familia iyo an natural asin fundamental na grupo-elemento kan banwaan asin igwa nin 
    derecho sa proteccion kan banwaan asin kan Estado.</li>
</ol>

<h4>Articulo 17</h4>

<ol>
  <li>An lambang saro igwa nin derecho sa solong pagsadiri o na may kairiba.</li>
  <li>Mayo nin siisay man an basta-bastang kukuanan nin saiyang pagsasadiri.</li>
</ol>

<h4>Articulo 18</h4>

<p>An lambang saro igwa nin derecho nin katalinkasan sa pag-isip, conciencia o religion; 
kaibahan sa derechong ini an katalinkasan na magsalida nin saiyang religion o pagtubod, 
asin katalinkasan, solo-solo man o may pag-iriba asin sa publico o privado, na magpahayag 
kan saiyang religion o pagtubod sa paagi nin pagktukdo, kagawean, pagsamba asin pagsunod.</p>

<h4>Articulo 19</h4>

<p>An lambang saro igwa nin derecho nin katalinkasan sa pagpahayag nin opinion o 
exprecion; kaibahan sa derechong ini an katalinkasan sa sadiring opinion na mayo ning 
pagpakiaram asin an katalinkasan na maghanap, mag-ako asin magbalangibog nin mga 
informacion asin opinion huli sa ano man na medios magsaen pa man. </p>

<h4>Articulo 20</h4>

<ol>
  <li>An lambang saro igwa nin derecho nin katalinkasan sa matoninong na pagtiripon asin 
    pakipag-iriba.</li>
  <li>Maypo nin siisay man an puedeng piriton sa sarong pag-iribanan.</li>
</ol>

<h4>Articulo 21</h4>

<ol>
  <li>An lambang saro igwa nin derecho na makabale sa gobierno kan saiyang nacion, 
    directamente o huli kan representantes na nagkapirili sa makatalinkasang paagi.</li>
  <li>An lambang saro igwa nin derecho sa parantay na acceso sa mga servicios publicos sa 
    saiyang nacion.</li>
  <li>An kabotan kan banwaan iyo an dapat na pinaghahalean kan autoridad kan gobierno; an 
    kabotan na ini dapat na maipahayag sa regular asin tunay na eleccion, na dapat sa paagi 
    nin pangabos asin parantay na pagvoto, asin dapat man na secreto o sa nagkaparehong paagi 
    na may katalinkasan nin pagvoto.</li>
</ol>

<h4>Articulo 22</h4>

<p>An lambang saro, bilang miembro nin banwaan, igwa nin derecho sa seguridad social asin 
sa pagkamit, sa paagi nin nacional na paghingoa o internacional na pagtarabangan sosog sa 
organizacion asin kakayahan kan lambang Estado, kan saiyang mga derechos economicos, 
social asin cultural, na indispensable para sa saiyang dignidad asin sa makatalinkasang 
pagtalubo kan saiyang pagkatawo.</p>

<h4>Articulo 23</h4>

<ol>
  <li>An lambang saro igwa nin derecho sa pagtrabaho asin sa pagpili nin empleo, asin sa may 
    justicia asin marhay na condiciones sa saiyang trabajo asin proteccion contra sa pagkamayo 
    nin trabajo.</li>
  <li>An lambang saro igwa nin derecho sa parantay na sweldo sa nagkaparehong pagtrabaho na 
    mayo nin discriminacion.</li>
  <li>An lambang saro na minatrabaho igwa nin derecho sa tama asin nakakarahay na sweldo na 
    minapaseguro saiya asin sa saiyang familia na magkaigwa nin buhay na maninigo sa saiyang 
    dignidad, asin man nadadagdagan, kun kinakaipuhan, nin ibang medios nin proteccion social.</li>
  <li>An lambang saro igwa nin derecho na makapagforma asin makiiba sa mga union para sa 
    proteccion kan saiyang intereses.</li>
</ol>

<h4>Articulo 24 </h4>

<p>An lambang saro igwa nin derecho sa pagpahingalo asin paglibang, kaibahan an tamang 
limitacion sa oras nin pagtrabaho asin sa regular na vacacion na may bayad.</p>

<h4>Articulo 25</h4>

<ol>
  <li>An lambang saro igwa nin derecho sa sarong pagkabuhay na kaipuhan kan saiyang salud asin 
    karahayan, asin kan saiyang familia, kaibahan an pagkakanm, pagbado, harong asin medical 
    na pagtabangm, asin sa kinakaipuhang servicios sociales, asin derecho nin seguridad sa 
    caso nin pagkamayongtrabaho, paghelang, disabilidad, pagkabalo, pagkagurang o iba pang 
    kakulangan sa pagbuhay-buhay huli kan mga circunstancias na mayo sa saiyang poder.</li>
  <li>An pagkani-ina asin pagkani-aki dapat na tawan nin especial na pag-ataman asi pagtabang. 
    Gabos na aki, sa laog o luwas nin kasal, igwa nin derecho sa parehong proteccion social.</li>
</ol>

<h4>Articulo 26</h4>

<ol>
  <li>An lambang saro igwa nin derecho sa educacion. An educacion dapat na libre, kun 
    mapupuede sa elementaria asin sa fundamental na mga grado nin pagtalubo. An educacion sa 
    elementaria dapat na sarong obligacion. An educacion tecnica o profesional dapat na bukas 
    sa gabos, asin an mas halangkaw na pag-adal dapat na bukas man sa gabos basado sa merito 
    kan lambang saro.</li>
  <li>An katuyohan nin educacion dapat iyo an completong pagtalubo kan pagkatawo nin lambang 
    saro asin an pagpakusog nin derechos humanos asin mga fundamental na katalinkasan. Iyan 
    man dapat na magbalangibog kan pagkakairintindihan, paggalang sa iba asin kaboronyogan kan 
    mga naciones, etnico o religiosong mga grupo, asin dapat na makatabang sa mga paghingoa 
    kan Naciones Unidas para sa pagmantener nin katoninongan.</li>
  <li>An mga magurang igwa nin na-eenot na derecho sa klase nin educacion na saindang boot 
    ikatao sa saindang mga aki.</li>
</ol>

<h4>Articulo 27</h4>

<ol>
  <li>An lambang saro igwa nin derecho sa makatalinkasang pakibale sa buhay cultural kan 
    saiyang banwaan, sa pag-ogma kan artes asin sa pagpakinabang kan mga progreso cientifico 
    asin kan mga beneficios kan nasabing mga progreso.</li>
  <li>An lambang saro igwa nin derecho sa proteccion kan ano man na moral asin material na 
    intereses na gikan sa ano man na cientifica o literaria o artisticang gibo na siya an 
    kaggibo.</li>
</ol>

<h4>Articulo 28</h4>

<p>An lambang saro igwa nin derecho sa social asin internacional na sistema kun saen an 
mga derechos asin mga katalinkasan na ipinahayag kaining Declaracion bilog na makamtan.</p>

<h4>Articulo 29</h4>

<ol>
  <li>An lambang saro igwa nin mga katungdan sa banwaan na kun saen man sana posible an 
    makatalinkasan asin bilog na pagtalubo kan saiyang pagkatawo.</li>
  <li>Sa mga gawe huli kan saiyang derechos asin mga katalinkasan, lambang saro ikakasairarom 
    sa mga limitaciones nin ley para sa pagkamit sana kan pagmidbid asin pagrespeto sa mga 
    derechos asin katalinkasan nin iba asin uyon sana sa tunay na mga pangangaipo nin 
    moralidad, orden publico asin karahayan kan gabos sa laog nin sarong democratricong 
    banwaan.</li>
  <li>Dai nanggad itinutugot na ining mga derechos asin mga katalinkasan gamiton sa mga gibong 
    laban sa mga katuyohan asin principios kan Naciones Unidas.</li>
</ol>

<h4>Articulo 30</h4>

<p>Mayo nin ano man sa Declaracion na ini an puedeng saboton na minatao sa ano man na 
Estado, grupo o siisay man, nin derecho sa mga gawe-gawe o kagibuhan para sa supresion kan 
ano man na derechos asin mga katalinkasan na ipinahayag kaining Declaracion.</p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
