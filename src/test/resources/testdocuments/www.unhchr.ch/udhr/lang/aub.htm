<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Bable) by Other Sources">
<meta name="keywords" 
   content="UDHR, Human Rights, Asturian, Bable">
<title>OHCHR: Asturian (Bable) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="aub_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="aub_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/aub.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="aub.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Asturian Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Bable</span> <br><br>
       
    <span class="highlighthead">Total Speakers</span> <br>
    <span class="highlighttxt">100,000 (1994)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Spain (Princedom of Asturia)</span> <br>
    <br>
    <span class="highlighthead">Background</span> <br>
    <span class="highlighttxt">There are 100,000 first language speakers, and 450,000 second language speakers who are able to speak or understand Asturian.  Central Asturian is considered the model, and has the most speakers. Asturian speakers use Spanish in formal situations and with outsiders.  Educational establishments in primary and secondary education are obliged to offer the language as part of their curriculum; the language is an option offered to the students.  There exists Asturian literature, both popular and literary.</span><br>
    <br>

    <br>
    <span class="highlighttxt">
    Received: 19990621<br>
    Posted: 19990621<br>
    Checked: 19990621
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Declaración Universalde los Drechos Humanos</h3> 
<p>(Naciones Xuníes, 10 d'avientu de 1948)</p> 
<h4>Considerances previes</h4> 
<p>Visto que la llibertá, la xusticia y la paz en mundu  
sofítense na reconocencia de la dignidá intrínseca y de los drechos iguales y  
inayenables de tolos miembros que formen la familia humana;</p> 
<p>Visto que desconocer o facer de menos los drechos humanos foi  
la causa d'actos xabaces y dañibles pa la conciencia de la humanidá, y que se  
proclamó, comu aspiración cimera del home, el llogru d'un mundu onde los seres  
humanos, llibres del mieu y de la llaceria, gocen de la llibertá de palabra y  
de la llibertá de creyencies;</p> 
<p>Visto que ye esencial un réxime de Drechu que protexa los  
drechos humanos, p'asina nun se ver emburriáu l'home al recursu caberu de  
rebelase escontra de la tiranía y de la opresión;</p> 
<p>Visto que ye tamién esencial promover l'afitamientu de  
rellaciones amistoses ente les naciones;</p> 
<p>Visto que los pueblos dexaron llantáu na Carta de les  
Naciones Xuníes el so enfotu nos drechos fundamentales del home, na dignidá y  
nel valor de la persona humana y na igualdá de drechos d'homes y muyeres,  
amosando la clara intención de promover el progresu social y de facer espoxigar  
el nivel de vida según un conceutu más ampliu de la llibertá;</p> 
<p>Visto que los Estaos Miembros comprometiéronse a asegurar,  
en comuña cola Organización de les Naciones Xuníes, el respetu universal y  
efeutivu a los drechos y llibertaes fundamentales del home; y</p> 
<p>Considerando qu'una conceición común d'estos drechos y  
llibertaes ye bramente importante a fin de percumplir el dichu compromisu;</p> 
<p>EL CONCEYU XENERAL</p> 
<p>Proclama</p> 
<p>ESTA DECLARACIÓN UNIVERSAL DE LOS DRECHOS HUMANOS comu ideal  
común pol qu'han puxar tolos pueblos y naciones, al envís de que, lo mesmo los  
individuos que les instituciones, inspirándose de contino nella, promueva, por  
aciu de la enseñanza y la educación, el respetu a estos drechos y llibertaes,  
y afite, con midíes progresives de calter nacional y internacional, la so  
reconocencia y aplicación universales y efeutives, tanto ente los pueblos de  
los Estaos Miembros comu ente los de los territorios allugaos baxo la so  
xurisdicción.</p> 
<h4>Artículu 1</h4> 
<p>Tolos seres humanos nacen llibres y iguales en dignidá y  
drechos y, pola mor de la razón y la conciencia de so, han comportase  
hermaniblemente los unos colos otros.</p> 
<h4>Artículu 2</h4> 
<p>Toa persona goza de tolos drechos y llibertaes afitaes nesta  
Declaración, ensin estremamientu nengún de raza, de color, de sexu, de  
llingua, de relixón, d'opinión política o de cualesquier otra mena, d'orixe  
nacional o social, de posición económica, de nacencia o de cualesquier otra  
condición.</p> 
<p>D'otra miente, tampocu nun se fadrá estremamientu nengún  
basáu na condición política, xurídica o internacional del país o territoriu  
de la xurisdicción de la que dependa una persona, lo mesmo seya país  
independiente o territoriu baxo tutela alministrativa, non autónomu o sometíu  
a cualesquier llende na so soberanía.</p> 
<h4>Artículu 3</h4> 
<p>Tou individuu tien drechu a la vida, a la llibertá y a la  
seguridá de la so persona.</p> 
<h4>Artículu 4</h4> 
<p>Naide nun será sometíu a esclavismu nin a servidume;  
l'esclavismu y el comerciu d'esclavos prohíbense en toles sos formes.</p> 
<h4>Artículu 5</h4> 
<p>Naide nun será sometíu a tortures nin a penes o tratos  
crueles, inhumanos o degradantes.</p> 
<h4>Artículu 6</h4> 
<p>Tou ser humanu tien drechu, en tolos llugares, a que se-y  
reconoza la so personalidá xurídica.</p> 
<h4>Artículu 7</h4> 
<p>Toos son iguales ante la llei y tienen drechu a que la llei  
los protexa de la mesma manera y ensin facer estremamientos. Toos tienen drechu  
a protexese escontra toa discriminación qu'infrinxa esta Declaración y  
escontra toa provocación empobinada a una discriminación tala.</p> 
<h4>Artículu 8</h4> 
<p>Toa persona tien drechu a un recursu efeutivu ante los  
tribunales nacionales competentes, que la ampare escontra d'actos que violen los  
drechos fundamentales que la constitución o la llei-y reconoz.</p> 
<h4>Artículu 9</h4> 
<p>Naide nun podrá ser deteníu, presu nin alloñáu de la so  
tierra de mou arbitrariu.</p> 
<h4>Artículu 10</h4> 
<p>Toa persona tien drechu, en condiciones dafechamente iguales,  
a qu'un tribunal independiente y imparcial la atienda públicamente y con  
xusticia, al envís de tomar determín sobre los sos drechos y obligaciones, o  
sobre cualesquier acusación que se-y faiga escontra en materia penal.</p> 
<h4>Artículu 11</h4> 
<ol> 
  <li> 
    <p>Toa persona a la qu'acusen d'un delitu tien drechu a que  
    se-y suponga la inocencia mientres nun se-y pruebe la culpabilidá, acordies  
    cola llei y en xuiciu públicu u s'aseguren toles garantíes necesaries  
    peles que se defender.</li> 
  <li> 
    <p>Naide nun será condenáu por aiciones o omisiones que,  
    acordies col Drechu nacional o internacional, nun yeren delictives de la que  
    se cometieron. Tampocu nun s'impondrá una pena más grave que la que yera  
    d'aplicar nel momentu de que'l delitu se cometiere.</li> 
</ol> 
<h4>Artículu 12</h4> 
<p>Naide nun será oxetu d'entrometimientos artibrarios na so  
vida privada, na so familia, nel so domiciliu o na so correspondencia, nin  
d'ataques al so honor o a la so bon nome. Toa persona tien drechu a protexese  
pela llei escontra d'entrometimientos o ataques talos.</p> 
<h4>Artículu 13</h4> 
<ol> 
  <li> 
    <p>Toa persona tien drechu a treslladase llibremente pel  
    territoriu d'un Estáu y a escoyer la so residencia dientru d'él.</li> 
  <li> 
    <p>Toa persona tien drechu a salir de cualesquier país,  
    mesmamente del propiu, y a volver otra vegada.</li> 
</ol> 
<h4>Artículu 14</h4> 
<ol> 
  <li> 
    <p>En casu de persecución, toa persona tien drechu a buscar  
    asilu y a disfrutar d'él en cualesquier país.</li> 
  <li> 
    <p>Esti drechu nun podrá invocase si ello se fai a la  
    escontra d'una aición xudicial orixinada daveres nun delitu común o nun  
    fechu contrariu a los oxetivos y principios de les Naciones Xuníes.</li> 
</ol> 
<h4>Artículu 15</h4> 
<ol> 
  <li> 
    <p>Toa persona tien drechu a una nacionalidá.</li> 
  <li> 
    <p>A naide se-y quitará arbitrariamente la so nacionalidá  
    nin el drechu a camudala.</li> 
</ol> 
<h4>Artículu 16</h4> 
<ol> 
  <li> 
    <p>Los homes y les muyeres, desque s'atopen n'edá de  
    casase, tienen drechu, ensin restricción nenguna por motivu de raza,  
    nacionalidá o relixón, a axuntase en casamientu y fundar una familia,  
    disfrutando d'iguales drechos no referente al matrimoniu, demientres el  
    matrimoniu y en casu de xebramientu del matrimoniu.</li> 
  <li> 
    <p>La xuntanza matrimonial namái podrá realizase si ye col  
    consentimientu llibre y plenu de los futuros esposos.</li> 
  <li> 
    <p>La familia ye l'elementu natural y el sofitu fonderu de  
    la sociedá, y tien drechu a la proteición de la sociedá y del Estáu.</li> 
</ol> 
<h4>Artículu 17</h4> 
<ol> 
  <li> 
    <p>Toa persona tien drechu a la propiedá, de forma  
    individual y en comuña.</li> 
  <li> 
    <p>A naide se-y quitará arbitrariamente la so propiedá.</li> 
</ol> 
<h4>Artículu 18</h4> 
<p>Toa persona tien drechu a la llibertá de pensamientu, de  
conciencia y de relixón, algamando esti drechu la llibertá de camudar de  
relixón o de creyencia, y tamién la llibertá d'amosar la so relixón o la so  
creyencia, de forma individual y en comuña, lo mesmo en público que  
privadamente, y per aciu de la enseñanza, la práutica, el cultu y el  
cumplimientu de los preceutos.</p> 
<h4>Artículu 19</h4> 
<p>Tou individuu tien drechu a la llibertá d'opinión y  
d'espresión, lo que lleva darréu nun pone-y a naide estorbises pola mor de les  
sos opiniones, y tamién drechu a dir en cata d'informaciones y d'opiniones, lo  
mesmo qu'a espardeles per cualesquier mediu d'espresión y ensin llendes de  
fronteres.</p> 
<h4>Artículu 20</h4> 
<ol> 
  <li> 
    <p>Toa persona tien drechu a la llibertá d'aconceyase y  
    d'asociase pacíficamente.</li> 
  <li> 
    <p>A naide nun se-y podrá obligar a pertenecer a una  
    asociación.</li> 
</ol> 
<h4>Artículu 21</h4> 
<ol> 
  <li> 
    <p>Toa persona tien drechu a participar nel gobiernu del so  
    país, de manera direuta o per entemedies de representantes escoyíos  
    llibremente.</li> 
  <li> 
    <p>Toa persona tien drechu d'algamar, en condiciones  
    d'igualdá, les funciones públiques del so país.</li> 
  <li> 
    <p>La voluntá del pueblu ye l'encontu onde s'apoya  
    l'autoridá del poder públicu; esta voluntá habrá espresase n'eleiciones  
    verdaderes celebraes periódicamente, per sufraxu universal, igual y per  
    votu secretu o otru procedimientu asemeyáu que garantice la llibertá del  
    votu.</li> 
</ol> 
<h4>Artículu 22</h4> 
<p>Toa persona, desque ye miembru de la sociedá, tien drechu a  
la seguridá social y a llograr, gracies al esfuerzu nacional y a la  
collaboración internacional, y acordies cola organización y los recursos de  
cada Estáu, que se-y satisfaigan los sos drechos económicos, sociales y  
culturales, indispensables pa la so dignidá y pal desendolcu llibre de la so  
personalidá.</p> 
<h4>Artículu 23</h4> 
<ol> 
  <li> 
    <p>Toa persona tien drechu al trabayu, a escoyelu  
    llibremente, a disfrutar de condiciones equitatives y afayadices nél, y a  
    la proteición escontra'l desemplegu.</li> 
  <li> 
    <p>Toa persona tien drechu, ensin discriminación nenguna, a  
    igual salariu por trabayu igual.</li> 
  <li> 
    <p>Toa persona que trabaya tien drechu a una remuneración  
    equitativa y satisfactoria, que-y asegure, xunto cola so familia, una  
    esistencia acordies cola dignidá humana, a la que se-y pueda amestar, si  
    fixere falta, cualesquier otru mediu de proteición social.</li> 
  <li> 
    <p>Toa persona tien drechu a fundar sindicatos y a sindicase  
    col oxetu de defender los sos intereses.</li> 
</ol> 
<h4>Artículu 24</h4> 
<p>Toa persona non solo tien drechu al descansu y a la folganza,  
sinón tamién a una duración razonable del tiempu de trabayu y a vacaciones  
periódiques pagaes.</p> 
<h4>Artículu 25</h4> 
<ol> 
  <li> 
    <p>Toa persona tien drechu a un nivel de vida amañosu que-y  
    asegure, xunto a la so familia, la salú y el bienestar, sobre manera no  
    referente a l'alimentación, al vistíu, a la vivienda, a l'asistencia  
    médica y a les ayudes sociales necesaries; d'otra miente, tien drechu a los  
    seguros en casu de desemplegu, d'amalecimientu, d'invalidez, de viudedá, de  
    vieyez o d'otros casos de perda de los medios de mantención por  
    circunstancies ayenes a la so voluntá.</li> 
  <li> 
    <p>Les mas y los neños tienen drechu a asistencia y procuru  
    especiales. Tolos neños, nacíos dientru o fuera del matrimoniu, tienen  
    drechu a una mesma proteición social.</li> 
</ol> 
<h4>Artículu 26</h4> 
<ol> 
  <li> 
    <p>Toa persona tien drechu a la educación. La educación ha  
    ser gratuita, pelo menos la instrucción elemental y fundamental. La  
    instrucción elemental ha ser obligatoria. Habrá xeneralizase la  
    instrucción técnica y profesional, y no referente a los estudios  
    superiores, el so llogru fadráse igual pa toos y d'acuerdu colos méritos  
    que caún tenga.</li> 
  <li> 
    <p>La educación llantará comu oxetivu desendolcar dafechu  
    la personalidá humana y afitar el respetu a los drechos humanos y a les  
    llibertaes fundamentales, favoreciendo la comprensión, la tolerancia y  
    l'amistá ente toles naciones y tolos grupos étnicos o relixosos, y  
    faciendo espoxigar les actividaes que les Naciones Xuníes entamen pal  
    caltenimientu de la paz.</li> 
  <li> 
    <p>Los pas tendrán drechu preferente a escoyer qué mena  
    d'educación habrá dáse-yos a los fíos.</li> 
</ol> 
<h4>Artículu 27</h4> 
<ol> 
  <li> 
    <p>Toa persona tien drechu a andechar llibremente na vida  
    cultural de la comunidá, a disfrutar de les artes y a participar nel  
    progresu científicu y nos beneficios que d'él remanezan.</li> 
  <li> 
    <p>Toa persona tien drechu a que se-y protexan los intereses  
    morales y materiales que-y correspuendan poles producciones científiques,  
    lliteraries o artístiques de que seya autora.</li> 
</ol> 
<h4>Artículu 28</h4> 
<p>Toa persona tien drechu a que s'estableza un orde social y  
internacional u los drechos y llibertaes proclamaos nesta Declaración aporten a  
ser efeutivos dafechu.</p> 
<h4>Artículu 29</h4> 
<ol> 
  <li> 
    <p>Toa persona tien deberes pa cola comunidá, darréu que  
    ye namái nella onde pue desencolcar dafechu y llibremente la so  
    personalidá.</li> 
  <li> 
    <p>Nel exerciciu de los sos drechos y nel disfrutu de les  
    sos llibertaes, toa persona habrá sometese namái a les llendes marcaes  
    pola llei col únicu fin d'asegurar la reconocencia y el respetu de los  
    drechos y llibertaes de los demás, y de satisfacer le xustes esixencies de  
    la moral, del orde públicu y del bienestar xeneral nuna sociedá  
    democrática.</li> 
  <li> 
    <p>Estos drechos y llibertaes nun podrán exercese en  
    nengún casu escontra de los oxetivos y principios de les Naciones Xuníes.</li> 
</ol> 
<h4>Artículu 30</h4> 
<p>Nada de la presente Declaración nun podrá interpretase nel  
sen d'atribuyi-y al Estáu, a un grupu o a una persona'l drechu d'entamar y  
desendolcar actividaes o realizar aiciones empobinaes a desaniciar cualesquier  
drechu o llibertá de les que nesta Declaración se proclamen.</p> 
 


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
