<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Bichelamar, ">
<title>OHCHR: Bichelamar () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bcy_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bcy_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/bcy.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bcy.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Bichelamar Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,200 </span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Vanuatu, <BR>Home Speakers: Soloman Islands</span> <br>
    <br>
    <span class="highlighthead">Background</span> <br>
    <span class="highlighttxt">It is an english based Creole (and pidgin language), closely related to Tok Pisin in Papua New Guinea.  Some thousand people speak Bichelamar in Vanuatu and the Soloman Islands.</span><br>
    <br>

    <br>
    <span class="highlighttxt">
    Received: 19990803<br>
    Posted: 20000111<br>
    Checked: 
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  
<H3>Deklereisen Blong Raet Blong Evri Man Mo Woman Raon Wol</H3>
<H4><b>FESTOK</b></H4>
<P>From se Jenerol Asembli i luksave respek mo ikwol raet blong man mo woman
olsem stamba blong fridom, jastis mo pis long wol,</P>
<P>From se fasin blong no luksave mo no respektem ol raet blong man mo woman i
mekem se i gat ol nogud aksen i tekemples we oli mekem se pipol i kros, mo
bambae wan taem i kam we pipol bambae i glad long fridom blong toktok mo biliv
blong hem, fridom blong no fraet mo wantem samting hemi kamaot olsem nambawan
tingting blong ol grasrut pipol,</P>
<P>From se hemi wan impoten samting, sipos man i no fos blong lukaotem help,
olsem wan las aksen we hemi save mekem, blong faet agensem rabis fasin blong
spoelem no fosem pipol hemia blong mekem nomo se Loa i protektem ol raet blong
man mo woman,</P>
<P>From se i gat nid blong promotem fasin blong developem frensip wetem ol
narafala kaontri,</P>
<P>From se ol pipol blong Unaeted Neisen oli talem bakegen insaed long Jata
strong tingting blong olgeta long ol stamba raet blong man mo woman, respek mo
valiu blong man mo woman mo long ikwol raet blong man mo woman, oli disaed blong
promotem sosol progres mo ol standed blong laef we i moa gud mo we i gat moa
fridom,</P>
<P>From se ol Memba Kaontri oli mekem strong promis blong promotem respek blong
ol raet blong man mo woman olbaot long wol mo gat ol stamba fridom taem we oli
stap wok tugeta wetem Unaeted Neisen,&nbsp;</P>
<P>From se hemi impoten tumas blong evriwan i luksave ol raet mo fridom blong
promis ia i save tekemples fulwan,</P>
<P>Hemi mekem se JENEROL ASEMBLI i putumaot</P>
<P>Deklereisen blong ol Raet blong evri Man mo Woman Raon long Wol olsem wan
impoten samting we evri pipol mo evri kaontri long wol oli mas kasem, blong
mekem se wanwan man mo woman insaed long sosaeti oli tingting oltaem long
Deklereisen ia, bambae oli wok had tru long tijing mo edukeisen blong leftemap
resek long ol raet mo fridom ia mo tru ol step we oli tekem long nasonol mo
intenasonol level, blong mekem se ol pipol blong ol Memba Kaontri mo ol pipol
blong ol teritori we oli stap anda long olgeta blong oli luksave mo folem
Deklereisen ia.</P>
<P>&nbsp;</P>
<H4>Atikol 1</H4>
<P>Evri man mo woman i bon fri mo ikwol long respek mo ol raet.&nbsp; Oli gat
risen mo tingting mo oli mas tritim wanwan long olgeta olsem ol brata mo sista.</P>
<H4>Atikol 2 </H4>
<P>Evriwan i gat raet long evri raet mo fridom we i stap long Deklereisen ia,
wetaot eni kaen difrens, olsem long reis, kala blong skin, seks, langwis,
rilijen, politikol o narafala kaen tingting, we i kamaot long saed blong neisen
o sosol, propeti, taem we man i bon long hem o emi narafala sosol saed olsem.</P>
<P>Andap long hemia, bambae wan man o woman i no save mekem eni difrens long
level blong politik, eria we wok hem&nbsp; i kavremap o intenasonol level blong
kaontri o teritori blong narafala man o woman ia, nomata we hemi indipenden,
tras, non-self-gavening o anda eni narafala arenjmen blong soverenti.</P>
<H4>Atikol 3 </H4>
<P>Evriwan i gat raet blong laef, fridommo sekuriti blong man mo woman.</P>
<H4>Atikol 4 </H4>
<P>Bambae man i no tekem narafala man o woman olsem slev blong hem.&nbsp; Bambae
hemi agensem loa blong eni kaen fasin blong slev mo fasin blong salem man o
woman olsem slev i tekemples.</P>
<H4>Atikol 5 </H4>
<P>Bambae man mo woman i no save mekem fasin blong mekem narafala man o woman i
safa o mekem rabis fasin long hem, fasin we i nogud long man o woman o tritim
man o woman long fasin o panismen we i soem se man o woman i luk daon long man o
woman.</P>
<H4>Atikol 6 </H4>
<P>Evriwan i gat raet blong narafala man i luksave hem olsem wan man o woman we
i stap anda long loa.</P>
<H4>Atikol 7 </H4>
<P>Evri man mo woman i semak folem loa mo oli gat&nbsp; semak raet wetaot eni
diskrismineisen blong loa i protektem olgeta.&nbsp; Evri man mo woman oli gat
raet blong loa ia i protektem olgeta long ikwol fasin agensem diskrimineisen
long taem we man mo woman i brekem wan pat blong Deklereisen ia mo agensem eni
fasin blong mekem se i gat diskrimineisen olsem.</P>
<H4>Atikol 8 </H4>
<P>Evriwan i gat raet blong kasem wan stret fasin blong stretem problem we ol
stret nasonol traebuno blong ol akt we oli go agensem ol stamba raet we
Konstitusen o loa&nbsp; givim, oli mekem.</P>
<H4>Atikol 9 </H4>
<P>Bambae man o woman i no save arestem narafala man o woman long fasin we i
folem tingting blong hem nomo, fasin blong givim panismen o fasin blong mekem
man i stap hemwan olsem panismen.</P>
<H4>Atikol 10 </H4>
<P>Evriwan i gat raet blong ful ikwaliti long wan indipenden mo fea pablik
hearing we wan&nbsp; indipenden mo fea tribunal i putum, long taem blong
disaedem ol raet mo ol obligeisen blong hem mo blong eni kriminol jasmen agensem
hem.</P>
<H4>Atikol 11 </H4>
<OL>
  <LI>Eniwan we i gat jasmen blong wan rong agensem hem hemi gat raet blong stap
    olsem wan inosen man o woman go kasem taem we kot i pruvum se hemi gilti
    from se hemi mekem rong agensem loa long wan pablik traeol we hemi bin gat
    evri janis we hemi nidim blong difendem hemwan. 
  <LI>Bambae man o woman i no gilti from wan rong we hemi mekem o wan aksen we
    hemi no mekem we i no wan rong folem nasonal mo intenasonal loa, long taem
    we man o woman ia i mekem aksen ia.&nbsp; Bambae i nogat wan panismen we i
    hevi bitim hemia we i aplae long taem ia we man o woman ia i bin mekem rong
    ia. </LI></OL>
<H4>Atikol 12 </H4>
<p>Bambae man o woman i no save intefea wetem praevet laef, famili, hom or
korespondens blong narafala man o woman folem tingting blong hem, mo no save
spolem hae respek mo gudfala nem blong hem.&nbsp; Evriwan i gat raet blong loa i
protektem hem agensem ol fasin blong intefea olsem o atak. </p>
<H4>Atikol 13 </H4>
<OL>
  <LI>Evriwan i gat raet blong kasem fridom blong go long weaples hemi wantem go
    mo blong stap insaed long eria blong wanwan steit. 
  <LI>Evriwan i gat raet blong livim eni kaontri, we i minim se kaontri blong
    hem tu mo blong hemi go bak long kaontri blong hem. </LI></OL>
<H4>Atikol 14 </H4>
<OL>
  <LI>Evriwan i gat raet blong lukaotem mo stap long wan ples long wan narafala
    kaontri sipos hemi stap ronwe long ol fasin blong talem mo tritum nogud man
    o woman. 
  <LI>Man o woman i no save yusum raet ia taem i gat prosekusen we i kamaot
    folem ol kraem we oli no kamaot from politik o from ol aksen we oli no folem
    ol eim mo prinsipol blong Unaeted Neisesn. </LI></OL>
<H4>Atikol 15 </H4>
<OL>
  <LI>Evriwan i gat raet blong gat wan nasonaliti. 
  <LI>Bambae wan man o woman i nogat raet blong kiaman long wan man o woman long
    nasonaliti blong hem o kiaman long raet blong jenisim nasonaliti blong hem. </LI></OL>
<H4>Atikol 16 </H4>
<OL>
  <LI>Evri man mo woman long evri eij, nomata wanem reis, nasonaliti o rilijen,
    oli gat raet blong maret mo blong statem wan famili.&nbsp; Oli gat raet long
    ikwel raet long saed blong maret, long taem blong maret mo long taem we oli
    disolvem maret. 
  <LI>Maret bambae i tekemples nomo taem we hemi tingting blong man mo woman ia
    blong tufala i maret. 
  <LI>Famili hemi natural mo impoten grup unit blong sosaeti mo hemi gat raet
    blong sosaeti mo steit i protektem hem. </LI></OL>
<H4>Atikol 17 </H4>
<OL>
  <LI>Evriwan i gat raet blong onem wan propeti hemwan mo tu wetem ol narafala
    man o woman tugeta. 
  <LI>Folem tingting blong hem, bambae wan man o woman i no save kiaman long
    narafala man o woman from propeti blong hem. </LI></OL>
<H4>Atikol 18 </H4>
<P>Evriwan i gat raet long fridom blong tingting, fridom blong morol tingting
blong jasmen mo rilijen; raet ia hemi kavremap fridom blong jenisim rilijen o
bilif blong hem, mo fridom blong hem hemwan o tugeta wetem ol narafala man o
woman long komuniti mo long pablik o praevet laef, blong soem rilijen blong hem
tru long fasin we hemi tijim, praktisim, wosip mo folem ol tijing blong rilijen
blong hem o biliv blong hem.</P>
<H4>Atikol 19 </H4>
<P>Evriwan i gat raet long fridom blong talem tingting blong hem mo talem long
wei we hemi wantem; raet ia hemi kavremap fridom blong save gat ol difren
tingting wetaot man i intefea mo blong risivim mo givimaot infomeisen mo ol
tingting tru long niuspepa, televisen o radio nomata long ol baondri blong ol
kaontri.</P>
<H4>Atikol 20 </H4>
<OL>
  <LI>Evriwan i gat raet long fridom blong mit wanples mo grup tugeta long fasin
    we i gat pis long hem. 
  <LI>Wan man o woman i no save fosem narafala man o woman blong stap long wan
    asosiesen. </LI></OL>
<H4>Atikol 21 </H4>
<OL>
  <LI>Evriwan i gat raet blong tekpat long Gavman blong kaontri blong hem,
    daerek o tru long ol representativ we olgeta pipol oli jusum folem tingting
    blong olgeta. 
  <LI>Evriwan i gat raet long semak janis blong kasem sevis blong Gavman long
    kaontri blong hem. 
  <LI>Bambae pipol oli jusum kaen Gavman we oli wantem blong rul; fasin blong
    jusum Gavman ia bambae i kamaot tru ol eleksen long wanwan period mo bambae
    evri man mo woman i gat raet blong vot long sekret folem ol fasin blong fri
    vot. </LI></OL>
<H4>Atikol 22 </H4>
<P>Evriwan, olsem memba blong sosaeti, i gat raet blong kasem sosol sekuriti mo
hemi gat raet blong kasem ol ekonomik, sosol mo kaljarol raet blong hem we hemi
nidim from respek blong hem mo blong mekem se hemi fri blong developem hemwan,
hemia tru long help mo hadwok blong nasonol mo intenasonol komuniti mo folem
oganaeseisen mo risos blong wanwan Kaontri.</P>
<H4>Atikol 23 </H4>
<OL>
  <LI>Evriwan i gat raet blong wok, blong jusum wanem wok hemi wantem mekem,
    blong stap long ol gudfala kondisen blong wok mo blong gat proteksen agensem
    fasim blong nogat wok. 
  <LI>Evriwan, wetaot diskrimineisen, i gat raet blong kasem ikwol pei blong
    mekem semak wok. 
  <LI>Evriwan we i wok oli gat raet long stret mo gudfala pei we i mekem se hem
    mo famili blong hem i save gat wan gudfala laef we i soem se i gat respek,
    mo i kasem tu ol narafala kaen proteksen long sosol laef blong hem, sipos i
    gat nid. 
  <LI>Evriwan i gat raet blong fomem mo joenem ol tred union blong protektem ol
    intres blong olgeta. </LI></OL>
<H4>Atikol 24 </H4>
<P>Evriwan i gat raet blong spel mo enjoem hem, we i minim se i mas gat limit
long ol haoa blong wok mo blong oli gat holidei wetem pei wanwan taem.</P>
<H4>Atikol 25 </H4>
<OL>
  <LI>Evriwan i gat raet long wan standed blong laef we i stret long helt mo
    welfea blong hem mo famili blong hem, hemia long saed blong kakae, klos,
    haos mo medikol kea mo ol narafala sosol sevis, mo raet long sekuriti long
    taem we man o woman i no wok, i sik, wan pat blong bodi i nogat o no save
    wok gud, woman i lusum man blong hem o man i lususm woman blong hem, taem
    hemi olfala o taem hemi no save gat wan gudfala laef from sam samting we
    hemwan i no save kontrolem. 
  <LI>Mama mo pikinini oli gat raet blong kasem spesel kea mo help.&nbsp; Evri
    pikinini, nomata we oli bon long mama mo papa we tufala i mared o no mared,
    bambae oli kasem semak protektek long sosol laef blong olgeta tu. </LI></OL>
<H4>Atikol 26 </H4>
<OL>
  <LI>Evriwan i gat raet blong kasem edukeisen.&nbsp; Bambae edukeisen hemi fri,
    sipos i no long ol narafala level be bambae hemi hapen long ol elementeri mo
    fes level blong skul.&nbsp; Bambae evri pikinini i mas go long wan
    elementeri skul.&nbsp; Bambae i mas gat teknikol mo profesonal edukeisen we
    pipol i save folem sipos oli wantem mo bambae evri man mo woman i gat raet
    blong kasem hae edukeisen folem merit. 
  <LI>Edukeisen bambae hemi blong developem fulwan ol defren kaen fasin blong
    man mo woman mo blong leftemap respek blong ol raet blong man mo woman mo ol
    stamba fridom.&nbsp; Edukeisen bambae hemi promotem fasin blong andastanem,
    luksave nid mo mekem fren wetem evri kaontri, evri difren kaen reis mo
    rilijes grup blong pipol mo bambae hemi mekem ol wok blong Unaeted Neisen
    blong kipim pis oltaem. 
  <LI>Papa mo mama blong pikinini oli gat raet blong jusum kaen edukeisen we
    bambae pikinini blong tufala i kasem. </LI></OL>
<H4>Atikol 27 </H4>
<OL>
  <LI>Evriwan i gat raet blong tekempat olsem hemi wantem long kaljarol laef
    blong komuniti, blong enjoem ol art mo serem ol save blong saens we i stap
    kam andap mo ol benefit blong hem. 
  <LI>Evriwan i gat raet blong protektem ol morol mo materiol interes we i
    kamoat folem eni wok we man mo woman i prodiusum long saed blong saens,
    litereja mo art we hemi bin raetem. </LI></OL>
<H4>Atikol 28 </H4>
<P>Evriwan i gat raet long wan sosol mo intenasonol oda we i mekem se oli save
yusum fulwan ol raet mo fridom we oli stap insaed long Deklereisen ia.</P>
<H4>Atikol 29 </H4>
<OL>
  <LI>Evriwan i gat diuti blong mekem i go long komuniti we tru long hem nomo
    bambae hemi fri blong save developem fulwan fasin blong hem olsem wan man o
    woman. 
  <LI>Taem we man mo woman i stap yusum ol raet mo fridom ia, bambae evriwan i
    mas folem ol limit we oli stap insaed long loa blong mekem se man i luksave
    mo respektem ol raet mo fridom blong ol narafala pipol mo blong folem ol rul
    blong gudfala fasin, pablik oda mo jenerol welfea long wan demokratik
    sosaeti. 
  <LI>Man mo woman i no save yusum ol raet mo fridom ia long wei we i agensem ol
    tingting mo prinsipol blong Unaeted Neisens. </LI></OL>
<H4>Atikol 30 </H4>
<P>Wan man o woman i no save yusum wan pat blong Deklereisen ia blong mekem se
Steit, o wan grup o man o woman i ting se hemi gat raet blong mekem eni aktiviti
o blong mekem eni aksen we i go agensem ol raet mo fridom we i stap insaed long
Deklereisen ia.</P>

</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
