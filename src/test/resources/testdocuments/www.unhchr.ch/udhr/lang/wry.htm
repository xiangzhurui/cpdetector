<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Waray, ">
<title>OHCHR: Waray () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="wry_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="wry_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/wry.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="wry.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Waray Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">3,000,000 (1995)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Phillipines</span> <br>
    <br>
    <span class="highlighthead">Background</span> <br>
    <span class="highlighttxt">It is spoken in the Northern and Eastern Samar-Leyte.  The langauge belongs to the Austronesian, Malayo-Polynesian, Western Malayo-Polynesian, Meso Philippine, Central Philippine, Bisayan, Central, Warayan, Samar-Waray family.</span><br>
    <br>

    <br>
    <span class="highlighttxt">
    Received: 19990803<br>
    Posted: 19991123<br>
    Checked: 19991123
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

  <h3>Sangkalibutan Nga Pag-Asoy Bahin Han Kanan Tawo Mga Katungod</h3>
  <h4>Pasiuna</h4>
  <p>Tungod han pagkilal-a nga an tiunay nga dignidad ug katpong ngan 
  diri-maiwasan nga mga katungod hadton mga kaapihan kanan tawo pamilya amo an 
  pinatatamakan han katalwasan, hustisya kalinawan han kalibutan;</p>
  <p>Tungod han pagpasibaya ug pagbiay-biaya han kanan mga tawo katungod nga 
  nahingadto hin mga magpakarima-dima nga mga buhat ug nakapahangit han 
  katawhan, ug dumangat han pag-abot hin bag-o nga panahaon diin an mga katawhan 
  magpapahimulos han ira katadungan pagyakan ug pagtuo hin waray ikahahadlok ug 
  an katalwas tikang hin mga kabaraka ug pahingulang iginsaysay nga amo an 
  pinakahitaas nga hingyap han mga molupyo;</p>
  <p>Tungod nga kinahanglan gud, agud an tawo diri mapiritan paggapil, ha iya 
  katapusan nga paningkamot, pag-ato pagraugdauga ha iya, igan an mga katadungan 
  han tawo panalipdan gud ha balaud;</p>
  <p>Tungod nga kinahanglanon gud an pagpaudway han nagtutubo nga pagkasarangkay 
  han mga nasud;</p>
  <p>Tungod kay an mga katawhan han un nagotco pagtangdo han ira tuluohan bahin 
  han kanan tawo panguna nga mga katungod, sugad man han iya pagkatawo ug 
  dignidad, an pareho nga mga katadungan han lalake ug babaye, ug naguuungara 
  hin mauro-upay nga kinabuhi ubos han katalwasan;</p>
  <p>Tungod nga an mga kaapi han hini nga kapunungan, nagsaad man han ira   
  pag-urusa paningkamot kaupod han UN, pagpasamwak agud respetohan hin &nbsp;mahugot   
  an kanan tawo panguna nga mga katungod;</p>  
  <p>Tungod nga an paggisinabtanay hini nga mga katungod importante gud kaupay   
  basi matuman ini nga panaad;</p>  
  <p>Sanglit, an ASSEMBLEYA HENERAL nag-aasoy hin pagsering;</p>  
  <p>KANAN KALIBUTAN DEKLARASYON BAHIN HAN KANAN TAWO MGA KATUNGOD</p>  
  <p>Nga an ngatanan nga mga nasud ug katawhan magkakau-urusa agud matuman ini   
  nga panuyo, nga diin kada tagsa-tagsa nga kaapihan katilingban, magtatalinguha   
  pagtutdo basi dumukwag ini nga mga katungod, pinaagi hin mga mapinulsanon nga   
  mga buhat, ha nasyonal ug internasyonal nga mga kalibungan, nga ini kilal-on   
  ngan tumanon hadton mga katawhan nga ira nasasakupan.</p>  
  <h4>Artikulo 1</h4>  
  <p>Nga an ngatanan nga mga tawo,   
  nahimugso talwas ug katpong ha ira dignidad ug katdungan. Hira natawo dinhi ha   
  tuna mayda konsensya ug isip ug kaangayan gud la nga an ira pagtagad ha   
  tagsatagsa sugad hin magburugto.</p>  
  <h4>Artikulo 2</h4>  
  <p>Nga kada osa may-ada katadungan   
  ngada hini nga mga katungod ug mga katalwasan nga nahiaasoy dida hini nga   
  Deklarasyon ha waray bale han iya kolor ha panit, yinaknan, tuluohan, mababaye   
  man o lalake, kori amo man an iya isip-politikal, an iya gintikangan nga   
  nasud, an iya mga bahandi, kon ano hiya o ano pa dida nga mga suklanan.</p>  
  <p>Labut hini, an pagtagad diri hihimuon pinaagi han politikal, tuna o  
  tindog pagkalibutan han nasud, o kon taga diin ito nga tawo, o sino kon ito  
  nga nasyon independiente, may tag-mangno, o may kakulangan han ira  
  pangobyerno.</p> 
  <h4>Artikulo 3</h4>  
  <p>An kada tagsa may katadungan ngada ha kinabuhi, ngada ha katalwasan ug hin  
  kinabuhi nga waray kahadlokan.</p> 
  <h4>Artikulo 4</h4> 
  <p>Waray hin-o man nga magigin uripon. An paguripon ug an pamaligya o pagpalit  
  hin mga uripon ha bisan ano nga paagi igindidiri gud.</p> 
  <h4>Artikulo 5</h4> 
  <p>Waray tawo nga igpapailarum hin pagpakuri-i o hin diri tinawo o sobra hin  
  kamaka-aalo riga pagkastiguha.</p> 
  <h4>Artikulo 6</h4> 
  <p>An kada tagsa may katadungan kilal-on&nbsp; nga usa nga tawo, ha stubangan  
  han balaud, bisan biin hiya makadto.</p> 
  <h4>Artikulo 7</h4> 
  <p>Papreho an tawo ha stuban-gan han belaud ug an bisan hin-o mahihimo pangaro  
  han bulig ug pananlipud han balaud. An usa ka fawo nga gin-iiba o nakakasering  
  nga gintutuyo hiya pag-ibaha makakahimo peghangyo han bulig han balaud.</p> 
  <h4>Artikulo 8</h4> 
  <p>Pinaagi han mga nasyonal nga mga buhatan, an kada usa may katadungan 
  pamiling hin hingpit nga katalwasan ngadto hin mga pagsupak han iya mga
  katadungan pamiling hin hingpit nga katalwasan ngadto hin mga pagsupan
  ha iya mga katadungan nga hatag ha iya han batakan balaud./p>
  <h4>Artikulo 9</h4>
  <p>Iguin didiri an waray ha rason nga pagdakop, pagpreso ug pagpagawas 
  han nasud.</p>
  <h4>Artikulo 10</h4>
  <p>Dida han pagturotimbang han iya mga katadungan ug mga obligasyon,
  ug mga kiha kriminal kontra ha iya, an kada usa may katadungan ngadto 
  hin waray trampa ug ha publiko nga pamati han iya kaso pinaagi hin 
  independyente ug waray inu-ugupan nga buhatan.</p>
  <h4>Artikulo 11</h4>
  <ol>
    <li>In himo-an nga nakasala may katadungan nga diri sidngon nga salaan
    tubtob nga diri pa hiya naproybahan nga salaan dida hin ha publiko nga 
    pamati diin hiya gintagan han nga tanan nga mga habulig para han iya 
    depensa.</li>
    <li>Diri pagsasalaon in usa mahitungod hin sala o binuhatan o waray 
    buhata, nga dire pasinisering nga sala ubos in nasyonal o internasyonal
    nga balaud, badton panahon han pagbuhata hito.  Sugad man liwat, diri 
    mahihimo ipatong in maburobug-at nga patok kay nga pena han buhatan 
    into nga sala.</li>
  </ol>
  <h4>Artikulo 12</h4>
  <p>Waray hin-o man nga igpapailarum nga diri nahalulugar
     nga paghimasok ha pamilya, panimalay, han pribado
     nga kalugaringon, ha mga sinurat o paghugaw han iya 
     ngaran o honor.  An kada usa may katadungan 
     pagpanalipdi han balaud supak hini nga mga 
     pagsamuk-samok o pagtamaya.</p>
  <h4>Artikulo 13</h4>
  <ol>
    <li>Ha sakob han iya nasud nga ginpupuy-an, an kada
        usa may katadungan hin paglakat-lakat kon pagpuyo 
        hain man hiya maruyag;</li>
    <li>An kada usa may katadungan pagbaya han iya
        nasud, upod an iya kalugaringon ug pagbalik ngada
        hito.</li>
  </ol>
  <h4>Artikulo 14</h4>
  <ol>
    <li>An kada usa may katadungan pangaro hin panalipod
        kontra hin pagraugdauga tikang ha iba nga nasud;</li>
    <li>Ini nga katadungan diri mahihimo igrason dumata
        hin mga pagkiha gumikan hin mga krimen nga diripolitikali
        o mga buhat dupak hari mga prinsipyo ug 
        mga panuyo han UN.</li>
  </ol>
  <h4>Artikulo 15</h4>
  <ol>
    <li>An kada usa may katadungan ngada han iya 
        nasyonalidad;</li>
    <li>In usa nga tawo diri mahihimo kahukasan han iya
        paggka nasudnon hin waray ha rason ug waray liwat
        maka-agpugong ha iya pagbalhin han iya pagka 
        nasudnon.</li>
  </ol>
  <h4>Artikulo 16</h4>
  <ol>
    <li>An mga lalake o babaye nga aada na ha igo nga
        panuigon an may katadungan ag-awawa ngan
        magka-ada hin familya ha waray bale han iya kolor
        ha panit, nasyonalidad o tuluohan.  Hira an 
        mayada purupareho nga mga katadungan mahi-unong 
        ha pag-awawa, samtang nga mag-asawa ngan han
        pagpawaray bale hito nga ira pag-asawa;</li>
    <li>An kasal an pagbobohaton la ha talwas ug tim-os 
        nga pag-ayon han mga pagkakasion;</li>
    <li>An familya an unob ngan panguna nga hupo han
        katilingban ngan may katadungan nga panalipdan
        han katilingban ngan han gobyerno.</li>
  </ol>
  <h4>Artikulo 17</h4>
  <ol>
    <li>An kada usa may katadungan pagtag-iya hin bagay
        ha iya kalugarinhon o kaupod an iba;</li>
    <li>Waray hin-o man nga tawo nga kukuhaan han iya
        pag-tagiya hin waray-ha-rason.</li>
  </ol>
  <h4>Artikulo 18</h4>
  <p>An kada usa may katadungan hin ha iya pag-isip,
    konsensya ug relihiyon; kaupod hin an katadungan
    pagbalhin han iya relihiyon, pagtuo ug katal-wasan,
    mahiya la nga usa o kaupod in iba, ha publiko o pribado
    agud igpasamwak an iya tuluohan ha pagtutdo,
    paghalad o pagsingba.  </p>
  <h4>Artikulo 19</h4>
  <p>An kada tagsa may katadungan pag-isip o pagsaysay;
    ini nga katadungan naglalakip han iya pagpasamwak
    han iya mga opinyon nga diri pagsasamukon sugad
    man pagpamiling, pagkara-wat ug paghatag hin mga
    impormasyon o mga ideya pinaagi ha media hin waray
    pinili.  </p>
  <h4>Artikulo 20</h4>
  <ol>
    <li>An kada tagsa may katadungan hin mamingawon
    nga pagtitirok ug paguurosa;</li>
    <li>Diri mapipirit in usa ka tawo pagpiriton pagbulig hin
        usa nga kapunungan.</li>
  </ol>
  <h4>Artikulo 21</h4>
  <ol>
    <li>An kada tagsa may katadungan pag-api dida han
    pan-gobyernohan, ha directa o pinaagi han mga
    pinili nga mga tumindog;</li>
    <li>An kada usa may katadungan kumarawat han mga
    serbisyo publiko ha iya nasud;</li>
    <li>An ungara han mga tawo amo an pinatatamakan
    han gahum han gobyerno;  Ini tutumanon pinaagi
    hin tunay ug pinanahon nga pinilay bubuhaton hin
    sekreto nga butosay o puropareho nga paagi hin
    panmutos.</li>
  </ol>
  <h4>Artikulo 22</h4>
  <p>Kada usa, tungod han hiya kaapi han katilingban, may
    katadungan han iya seguridad nga sosyal, tubtob han
    kaya han nasyonal ug internasyonal nga pagkaurosa
    subay han mga organisasyon ug mga bahandi han kada
    gobyerno, mga katadungan nga sosyal, kultural ug
    sosyal nga dir-gud-maiiwasan dida han talwas nga
    pagtubo han iya pagatawo.</p>
  <h4>Artikulo 23</h4>
  <ol>
    <li>An kada tagsa may katadungan pagtrabaho, pagpili
    hin trabahu-an ngadto hin mga-makatawo-nga-kahimtang-hin
    panarabahuan ug panalipdi hin
    kawaray trabaho;
</li>
    <li>An tagsa-tagsa, may katadungan ngada hin eksakto
    nga suho para hin eksakto nga trabaho; hin diri
    hiya pag-iibahan;</li>
    <li>An hin-o man nga natrabaho may katadungan
    kumarawat hin eksakto ug may-bintaha nga bayad,
    agud magseguro para ha iya ug han iya pamilya hin
    kinabuhi kaangayan hin tawo, ngan kon kinahanglan
    madudugangan pa hin iba nga mga paagi hin sosyal
    nga mga panalipud;
</li>
    <li>An kada tagsa may katadungan pagtindog o pagbulig
    hin mga unyon agud maproteheran an iya mga
    intereses.</li>
  </ol>
  <h4>Artikulo 24</h4>
  <p>An kada tagsa may katadungan hin pagpahuway ug
    pagpahalibway, kaupod in pagtakon han iya mga oras
    hin pagtrabaho ug ha mga panahon nga adlaw nga
    mga lu-an nga binaydan.</p>
  <h4>Artikulo 25</h4>
  <ol>
    <li>An kada tagsa may katadungan ngada hin igo ug
        kaangayan nga panginabuhi para ha iya 
        kalugaringon ug han kanan iya pamilya panlawas,
        sugad man han pamanapton, balay, urokyan ug mga 
        pagataman nga sosyal ngan medical, ug
        katadungan ngada hin kaseguro ha panahon hin
        paghi-iwas han trabaho, kasakit, kabaldado, ka balo
        kalagas o kawar-ayan o ano la nga remalaso;</li>
    <li>An pagin iroy ug pagin bata nahipapailarum hin
        espesyal nga pagtimangno.  An ngatanan nga mga
        bata, natawo sakub o gawas ha kasal, nahasisirong
        gihapon hini nga sosyal nga panalipud.</li>
  </ol>
  <h4>Artikulo 26</h4>
  <ol>
    <li>An kada tagsa mayda katadungan ngada hin
        edukasyon.  An edukasyon amo in libre, por los 
        menos, ha elementarya ug ha syahan nga mga 
        balitang.  An edukasyon ha elementarya kinahanglan
        piriton gud.  An pag-aram han teknolohiya ug
        profesyonal nga edukasyon abyerto para han 
        ngatanan ug man an huro-hitaas nga pag-aradman
        maarabut hin usa sugad han iya maakos;</li>
    <li>An panuyo han edukasyon amo an bug-os nga 
        pagtubo han kanan tawo personalidad ug an
        pagpabaskug han pagrespeto han kanan stawo mga 
        katungod ngan han mga unob nga mga katalwasan,
        lgpapadukwag an paggisi-nabtanay, paggipuro-
        paasensyan ug an pagsarangkay han mga nasud,
        mga hugpo sugad han relihoyoso ug magkadugo
        nga mga hugpo, ug maniningkamot nga magpabilin
        an kanurayaw;</li>
    <li>An mga kag-anak may katungod pagpili han klase
        nga edukasyon para han ira mga anak.</li>
  </ol>
  <h4>Artikulo 27</h4>
  <ol>
    <li>An kada tagsa may katadungan pagbulig dida han
        mga buruhaton nga kultural han katilngban,
        pagpulos han mga artes ug pakigsasaro han mga 
        siyentipiko-nga-mga-bintaha sugad man han mga
        iba nga kaupayan.
</li>
    <li>An kada tagsa mayda katadungan magpanalipud
        han mga bintaha tikang han mga siyentipiko nga
        imbento, mga sinurat o producksyon n mga aristiko
        nga iya.</li>
  </ol>
  <h4>Artikulo 28</h4>
  <p>An kada tagsa may katadungan ngada hin kahimtang
     nga sosyal of internasyonal diin an mga katadungan
     ug katal-wasa dida hin nga Deklarasyon mahihimo
     katuman.</p>
  <h4>Artikulo 29</h4>
  <ol>
    <li>An kada tagsa may mga turumanon ngada han 
        katiling-ban diin aada gud la an bug-os nga pagtubo
        han iya pagkatawo matutuman.</li>
    <li>Dida han iya pagtuman han iya mga katalwasan ug
mga katadungan, an kada tagsa matataknan subay
han mga aludayday han balaud, kanay tiunay nga
panuyo amo la an pagpakilala ug pagparespeto han
mga katadungan ug mga katawasan han iba ug
pagtuman han mga kinahanglanon han moralidad,
an kahimyangan han publiko ug an kaupayan ha
katilingban nga demokratiko.</li>
    <li>Waray hini dinhi ngamga katadungan ug mga
katalwasan bubuhaton supak han mga panuyo ug
mga prinsipyo han UN.</li>
  </ol>
  <h4>Artikulo 30</h4>
  <p>Waray hini dinhi nga Deklarasyon in intyendihon nga
naghahatag ngada hin bisan ano nga Gobyerno, hugpo
o tawo hin katadungan pagbuhat hin bisan ano nga
makakabungkag hin ano dida nga katadungan ug
katalwasan nga nailagda dinhi</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
