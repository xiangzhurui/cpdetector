<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Diffusion Multilingue des Droits de l'Homme">
<meta name="keywords" 
   content="UDHR, Human Rights, Romani, ">
<title>OHCHR: Romani () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="rmn_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="rmn_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="rmn.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Romani Version</strong> <br>
<small>Source: Diffusion Multilingue des Droits de l'Homme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,000,000 (1990)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Hungary, Bulgaria, Macedonia, Federal Republic of Yugoslavia, Romania, Czech Republic, Slovak Republic, France, other European countries</span> <br>
    <br>
    <span class="highlighthead">Background</span> <br>
    <span class="highlighttxt">Romani is the language of the Gypsies. The origin of the Gypsies was long a matter of speculation. The English word "Gypsy" stems from an early belief that they came from Egypt. This has now been disproved. The question was resolved by the science of linguistics. Detailed study of the Gypsy language has shown that the Gypsies originally came from India. The common features it shares with Sanskrit and later Indian languages can lead to no other conclusion. Hence, Romany is an Indo-European language belonging to the Indic branch of the Indo-Iranian group.The Gypsies are believed to have begun their migration westward about 1000 A.D. Loanwords in their language from Persian, Armenian, and Greek provide some indication of the general course of their travels. Today Gypsies are to be found in many countries of both Eastern and Western Europe as well as in the United States. A rough estimate of their number would be of 5-6 million. The name Romany is derived from the Gypsy word "rom", which means "man." Dialects vary considerably, each strongly influenced by the language of the country in which it is spoken. The English word "pal" is of Gypsy origin, coming from the Romany word "phral", which means "brother." Latin script is mostly used except in Bulgaria where the Cyrillic one is used.  The Rom people provide a particularly striking example of the notion that language is a key to a people's identity. At least two-thirds of the world's 5-6 million Rom speak the Danubian dialect which the English specialist B. Gilliat-Smith named "Vlach" or "Vlax".</span><br>
    <br>

    <br>
    <span class="highlighttxt">
    Received: 19980921<br>
    Posted: 19980921<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>SA THEMENQI DEKLARÀCIA E MANUSIKANE HAKAJENQIRI</h3>

<h4>Anglivak </h4>

<p>Dikhindor so o prinzaripen e manuśenqe somandrune demnimnasqoro thaj e barabar aj 
bixasaraver hakaja savorre zenenqere and-i manuśikani famělia si i bàza e mestimnasqi, 
e ćaće krisaqi aj e aćhõmnasqi and-i lùmia,</p>

<p>Dikhindor so o bango prinzaripen thaj o uśtavipen e manuśikane hakajenqo ligarde zi 
nesave zuklimata, save dukhaven o ilo ta o vogi e manuśikanimnasqo,</p>

<p>Dikhindor so o avipen jekhe lumiaqo, anda savi e manuśa śaj vakeren aj paćan mestes 
so mangen thaj anda savi nanaj te ovel dar aj ćororipen, si i maj opruni aspirŕcia e 
manuśesqiri,</p>

<p>Dikhindor so si trebutno te ovel jekh kanon rakhimnasqe e hakaja manuśikane, te na 
ovel o manuś ligardo, sar maj palutni zor, and-o maripen mamuj- tirŕnia thaj o 
uśtavipen,</p>

<p>Dikhindor so si trebutno te luludõn amalikane relàcie maśkar-e nàcie e lumiaqe,</p>

<p>Dikhindor so e sela e Unisarde Themenqoro palem afirmisarde and-o Baro Lil so paćan 
and-e manuśikane bazutne hakaja, and-o demnipen aj molipen sarkole manuśikane zenesqo aj 
and-o barabaripen maśkar-e murśa aj zuvlă thaj so akala sela ćaćes mangen te spiden o 
sociŕlo zamavipen aj te resen laćheder standŕrdă zivimnasqe and-jekh bareder mestipen.</p>

<p>Dikhindor so e Thema-somdasne xale sovli te ristăren, and-o sombutipen e Unisarde 
Themenćar, i sathemenqi aj ćaćutni pativ thaj i realizŕcia e manuśikane hakajenqi aj 
e bazutne mestimatenqi,</p>

<p>Dikhindor so jekh khetano xaćaripen akala hakajenqo aj mestimatenqo si zorales 
importŕnto te realisavel akaja sovli,</p>

<p>Akana, akalaθar</p>

<p>o Generalo Kidipen</p>

<p>del avri akaja sathemenqi deklaràcia e manuśikane hakajenqiri, sar jekh khetano 
standard savorre selenqe, nacienqe aj Themenqe, zi kaj te savorre zene aj organizàcie e 
dostimnasqe, dikărindor godăθe akaja Deklaràcia, keren buti, siklărimnaća thaj 
edukaciaća, te vazden i pativ karing akala aj mestimata thaj, themutne aj maśkarthemutne 
progresivone akcienćar, te ristăren lenqo sathemenqo aj ćaćo prinzaripen aj 
realizŕcia, vi maśkar-e manuśa e Themenqe-somdasnenqe, vi maśkar-e manuśa, save ziven 
and-e phuvă tela lenqo vast.</p>

<h4>1</h4>

<p>Savorre manuśa biandõn meste thaj barabar k-o demnipen aj k-e hakaja. Si len godi aj 
somzanipen thaj si len te trąden pen jekh karing o aver and-o vogi e phralimnasqoro.</p>

<h4>2</h4>

<p>Sarkon śaj te rňdel pesqe ja averenqe savorre hakaja aj mestimata, save si mothovde 
anda akaja Deklaràcia, biumblavdes kotar-i ràsa, i rang e morthăqi, o sèkso, i ćhib, 
i relìgia, i politikani ja aver opìnia, i socialo ja aver origìna, o barvalipen, o 
biandipen ja aver status.</p>

<p>Avridoles nanaj te kerdòl ulavipen p-i bàza e politikane, krisikane ja maśkarthemutne 
statusqiri e phuvăqesqiri ja e teritorűqesqiri, kaj perel o zeno, sar te ovel akava 
status : and-o umblavipen ja na, tel-o vast averesqo ja na, avtonòmo ja na thaj 
limitisardo ja na k-o suvrenipen.</p>

<h4>3</h4>

<p>Sarkas si les hakaj te zivel thaj te zivel sar mesto ta sarbar zeno.</p>

<h4>4</h4>

<p>Nikon nanaj te astardõl ja dikărdõl and-o sklavipen ta robipen: o sklavipen thaj o 
kinipen ta bikinipen e robonenqo si rokhlo tela savorre fòrme.</p>

<h4>5</h4>

<p>Nikon nanaj te dukhavdõl torturaća ja punimatenćar ta tradimatenćar, save si 
zuklane, bimanuśikane ja telăren les sar manuś.</p>

<h4>6</h4>

<p>Sarkas si les hakaj te prinzardõl sakaj ta sakate sar jurikano zeno.</p>

<h4>7</h4>

<p>Savorre si barabar angl-o kanon thaj si len hakaj bi diskriminaciaqo te rakhlõn 
barabar tar-o kanon. Savorren si len hakaj te rakhlõn barabar mamuj savorri 
diskrilinàcia, savi phagel akaja Deklaràcia, thaj mamuj savorri akharipen asave 
diskriminaciaqe.</p>

<h4>8</h4>

<p>Sarkas si les hakaj te ròdel efektìvo maźutipen k-e kompetènto krisă e Themesqe 
kana kerdõl vareso, so phagel e bazutne hakaja, save si prinzarde lesqe and-i 
konstitùcia ja and-o kanon.</p>

<h4>9</h4>

<p>Nikon nanaj te astardòl, dikărdõl phandlimnasθe je naśărdől arbitrar. </p>

<h4>10</h4>

<p>Sarkas si les hakaj, and-o sasto barabaripen, te śundõl publik thaj bixoxavnes 
tar-jekh kris biumblavdi aj birigutni, savi lel decìzia vaśa lesqe hakaja ta dută ja 
vaśa varesave kriminŕlo akuzàcie mamuj lesθe.</p>

<h4>11</h4>

<ol>
  <li>Sarkas, savo akuzisavel so kerdas nasulipen, si les hakaj te bućjõl bidośalo, zikaj 
    lesqi doś ni arakhlõl prufisardi and-jekh publģko kris, anda savi si ov grantisardo pa 
    savorre riga te śaj rakhel pes.</li>
  <li>Nikon naśti te punisavel kerimatenqe ja bikerimatenqe, save, odovaxt kana ondile, na 
    mangen sas punisarde. Vipalćhande nikon nanaj te punisavel maj but kobor sas i puni 
    odovaxt kana i doś sas kerdini.</li>
</ol>

<h4>12</h4>

<p>Nikasqe naśti te kerdõn arbitrąro hamimata and-o zenutno zivipen lesqo, and-i famìlia 
lesqi, and-o kher lesqo ja and-i korespondència lesqi; naśti te kuślõn lesqi pativ aj 
lesqi reputącia. Sarkas si les hakaj te ovel rakhlo mamuj asave hamimata ja asave 
kuśimata.</p>

<h4>13</h4>

<ol>
  <li>Sarkas si les hakaj te phirel thaj beśel mestes and-o Them kaj zivel.</li>
  <li>Sarkas si les hakaj te zal tar savorre Themesθar, vi pesqeresθar, thaj te irinel pes 
    palpalem and-o po Them.</li>
</ol>

<h4>14</h4>

<ol>
  <li>Sarkas si les hakaj te ròdel thaj te arakhel and-e aver Thema rakhipen mamuj i 
    persekùcia.</li>
  <li>Akava hakaj naśti akhardõl and-e sure kana o naślo ćaćes kerdă nasulipen, savo 
    nanaj politikane karakteresqo ja savo si mamuj-e princìpe ta resa e Unisarde Themenqere.</li>
</ol>

<h4>15</h4>

<ol>
  <li>Sarkas si les hakaj te ovel les themutnipen.</li>
  <li>Nikasqe naśti te lel pes zorăća lesqo themutnipen ja lesqo hakaj te paruvel mestes po 
    themutnipen.</li>
</ol>

<h4>16</h4>

<ol>
  <li>So pherde e berśa pekimnasqe, e murśes ta e zuvlă si len hakaj te prandinőn thaj te 
    temelisaren jekh famìlia. Si len barabar hakaja karing-o prandipen, and-o prandipen thaj 
    kana phaglilo o prandipen.</li>
  <li>Âaj te phandlõl prandipen numaj kaan o zamutro aj i bori, sol duj meste- aj pherde-godăća, 
    mangen te len pen.</li>
  <li>I famìlia si i naturàlo aj bazutni elemènta e dostimnasqi thaj si la hakaj te 
    rakhlõl tar-o dostipen aj tar-o Them.</li>
</ol>

<h4>17</h4>

<ol>
  <li>Sarkas si les hakaj, vi zenutnes, vi som averenćar, te ovel les theripen.</li>
  <li>Nikasqe naśti te lel pes zorăća ja arbitrar lesqo theripen.</li>
</ol>

<h4>18</h4>

<p>Sarkas si les hakaj vaś-o mesto godisaripen, somzanipen thaj relìgia aj paćapen; 
and-o manaipen akala hakajesqo, śaj te paruvel mestes pi relěgia ja paćapen thaj śaj 
mestes, kňrkorro ja som averenćar, publik ja privat, te trŕdel pi relìgia ja po paćapen 
siklărimnaća, praktikaća, kultonenćar thaj ritualone aćarenćar.</p>

<h4>19</h4>

<p>Sarkas si les hakaj vaś-i mesti opěnia thaj mothovipen; and-o manaipen akala 
hakajesqo, śaj bipućhlo te dikărel pe opěnie thaj te ròdel, te lel ta te buxlărel 
informàcia ta idèe prdal sarsave mèdia, so mangel, bidikhle e Themnqe barră.</p>

<h4>20</h4>

<ol>
  <li>Sarkas si les hakaj te kidinõl averenćar aj te kerel lenćar asociącie bićingardo.</li>
  <li>Nikon naśti te ćhivel pes zorăća and-jekh asociŕcia.</li>
</ol>

<h4>21</h4>

<ol>
  <li>Sarkas si les hakaj te ćhivel vast and-o ravipen pesqe Temsqo, ja direkt, ja pal-e 
    bićhalde, save si alosarde mestes.</li>
  <li>Sarkas si les hakaj te resel, barbarimnasθe, and-e publμko bută pe Themesqe.</li>
  <li>Odova so mangen e themutne si i bàza pe savi beśel o avtorite e ravimnasqo thaj si te 
    mothovdõl prdal bixoxavde alosarimata, save kerdõn periodik, barabar savorrenqe, 
    garavdevasteća ja prdal jekh aver meste-alosarimnasqi procedůra.</li>
</ol>

<h4>22</h4>

<p>Sarkas, sar somdasno e dostimnasqo, si les hakaj te istemal o sociàlo ristipen; śaj 
te realisarel pe ekonomikane, sociàlo ta kulturàlo hakaja, save si trebutne lesqe 
demnimnasqe thaj lesqe personalinasqe meste zamavimnasqe. Akaja realizàcia kerdõl nais e 
themutne ta maśkarthemutne sombutimnasqe, dikhindor sar si i organizàcia savorre 
Themesqi thaj kobor śaj te del.</p>

<h4>23</h4>

<blockquote>
  <ol>
    <li>Sarkas si les hakaj te kerel buti, te alosarel mestes pi buti, te oven les bibange aj 
      basutne kondìcie butăqe thaj te ovel rakhlo mamuj-o bibutăripen.</li>
    <li>Savorren si len hakaj, bi nisave diskriminaciaqo, te len barabar pokinipen barabare 
      butăqe.</li>
    <li>Sarkas, savo kerel buti, si les hakaj te ovel pokindo bibange aj basutne ćhandeća, so 
      te ristărel pesqe aj familiaqe normŕlo zivipen and-o manuśikano demnipen. O pokinipen 
      lesqo śaj te kompletisavel, kana si tebutno, avere xaingenθar kotar-o sociàlo rakhipen.</li>
    <li>Sarkas si les hakaj te temelisarel sindikàta, ja te ovel somdasno anda laθe, te rakhel 
      pe interθse.</li>
  </ol>
</blockquote>

<h4>24</h4>

<p>Sarkas si les hakaj te dinglõl aj te xodinel, viz lesqo ciro e butăqo si te ovel 
godăver limitisardo thaj si te lel periodik pokindo mesto vaxt.</p>

<h4>25</h4>

<ol>
  <li>Sarkas si les hakaj te zivel adala standardoθe, savo si basutno lesqe ta lesqe 
    familiaqe sastimnasqe aj baxtaqe: te oven les xaben, gada uraimnasqe, kher beśimnasqe, 
    medikŕlo aj sociàlo maźutipen; si les hakaj vi te ristõl lesqe maźutipen and-e sure 
    bibutărimnasqe, nasvalimnasqe, bizoralimnasqe, phivlimnsaqe, phurimnasqe thaj and-e aver 
    sure, kana xasardile lesqe xainga pokinimnasqe tela trujalimata avri lese mangimnasθar.</li>
  <li>E dien thaj e ćhavorren si len hakaj te maźutisaven special. Sa e ćhavorre, te oven 
    biande prandime ja biprandime dadesθr ta diaθar, si len ikano socàlo rakhipen.</li>
</ol>

<h4>26</h4>

<ol>
  <li>Sarkas si les hakaj pal-o siklõpen ta i edukàcia, save si dine bi lovenqo, sadorres 
    and-i strautni aj bazutni skòla. Edukàcia stratutni si dutisardi. Texnikano ta 
    profesionàlo siklăripen mangel buxlărdo bute manuśenqe; o oprutno siklõpen si te ovel 
    putardo savorre manuśenqe barabarimnasθe ta numaj p-i bàza lenqe aśtimnasqi.</li>
  <li>O res edukaciaqoro si te luludõl lośales o manuśikano personalipen thaj te zorărdõl 
    i pativ karing-e manuśkane hakaja ta bazutne mestimata. Isi te spidel o halăripen, i 
    tolerŕncia ta o amalipen maśkar savorre nŕcie, raciàlo aj religiàlo grùpe; vipalćhande 
    si te zamavel e aktivimata e Unisarde Themenqere vaś-o dikăripen e aćhimnasqo.</li>
  <li>E dades aj e dia si len o angluno hakaj te alosaren savi adukàcia si te del pes lenqe 
    ćhaven.</li>
</ol>

<h4>27</h4>

<ol>
  <li>Sarkas si les hakaj te del vast aj pikho mestes and-o kulturàlo zivipen e 
    khetanimnasqo, te lośanõl e manuśikane kreaciθar thaj te lel kotor e zantrimnasqe 
    progresosθar ta lesqe animata.</li>
  <li>Sarkas si les hakaj te oven rakhle moral aj material lesqe interèse, save thàvden 
    kotar savorri zantrimnasqi, literaturaqi ja aver kreàcia lesqe godăqi ja vastenqi.</li>
</ol>

<h4>28</h4>

<p>Sarkas si les hakaj te ovel and-i lùmia asavi sociàlo ta maśkarthemutni sistèma, 
anda savi śaj realisaven total e hakaja ta mestimata sar dine anda akaja Deklaràcia.</p>

<h4>29</h4>

<ol>
  <li>Sarkas si les dută karing-o khetanipen anda savo ov śaj te resel o mesto aj sasto 
    zamavipen pe personalimnasqo.</li>
  <li>And-i realizàcia pe hakajenqi ta mestimatenqi, sarkon si te ovel limitisardo numaj 
    pal-i decìzia e kanonesqi thaj numaj odobor te prinzardòn aj te respektisaven e averenqe 
    hakaja ta mestimata; avec limìte śaj te thàvden numaj kotar-e bixoxavne mangimata e 
    moralaqe, e publikone aćhimnasqe thaj e generalone laćhimnasqe jekhe demokratikone 
    dostimnasθe.</li>
  <li>Akala hakaja ta mestimata naśti nisar te realisaven mamuj-e resa ta principe e Unisarde 
    Themenqere.</li>
</ol>

<h4>30</h4>

<p>Khanć akala Deklarŕcia naśti te interpretisavel sar dispozěcia savi mukhel. Them, 
grùpa ja zenes te stratisarel varesavo aktivipen ja te kerel vareso mangindor te uśtavel 
ja phagel e hakaja ta mestimata, save si dine avri akate.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
