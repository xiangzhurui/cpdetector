<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Diffusion Multilingue des Droits de l'Homme">
<meta name="keywords" 
   content="UDHR, Human Rights, Western Sotho/Tswana/Setswana, ">
<title>OHCHR: Western Sotho/Tswana/Setswana () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="tsw_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="tsw_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="tsw.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Western Sotho/Tswana/Setswana Version</strong> <br>
<small>Source: Diffusion Multilingue des Droits de l'Homme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">3,932,000 (1995)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Bostwana, South Africa<BR><BR> <BR>Home Speakers: Zimbabwe and Namibia</span> <br>
    <br>
    <span class="highlighthead">Background</span> <br>
    <span class="highlighttxt">It is spoken by nearly 4 million people. It belongs to the Benue-Congo family, Bantu group, Sotho subgroup. Southern Sotho or Sotho, Northern Sotho or Pedi and Tswana or Western Sotho are largely inherently intelligible but have generally been considered separate languages. It is a language of primary education in Botswana, and of secondary education in South Africa.</span><br>
    <br>

    <br>
    <span class="highlighttxt">
    Received: 19980610<br>
    Posted: 19980825<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="tn">
  

<h3>KGOELETSO YA MAIPOLELO A ODIT·HABAT·ABA A DITSHWANELO TSA BOTHO</h3>

<h4>PULAMADIBOGO</h4>

<p>Go ntse jalo gore kamogelo ya tlhago ya seriti le tekatekano le ditshwanelo tse di sa 
amologanngweng tsa ditokololo tsotlhe tsa losika lwa motho ke motheo wa kgololosego, 
bosiamisi le kagiso mo lefatseng.</p>

<p>Go ntse jalo gore go itlhokomolosa le go nyatsa ditshwanelo tsa botho go tlhotse 
ditiragalo tsa bolalome tse di šsakgaditseng maikutlo a batho mo tshimologong ya lefatshe 
le mo go lona batho ba itumelelang kgololosego ya go bua le tumedi, le kgololosego mo go 
boifeng le go eletseng, di goeleditswe jaaka dikeletso tse di kwa godimo tsa batho botlhe.</p>

<p>Go ntse jalo gore go botlhokwa, fa motho a sa patelesege go tsaya tsela esele, jaaka 
ona mokgwa wa bofelo, go ema kgatlhanong le bagagapa le kgatelelo, gore ditshwanelo tsa 
botho di sirelediwe ke puso ya molao.</p>

<p>Go ntse jalo gore go botlhokwa go tsweletsa kgolo ya dikgalologano tsa botsalano fa 
gare ga ditšhaba.</p>

<p>Go ntse jalo gore Ditšhaba Kopano ka Lokwalo lo, ba tiiseditse tumelo ya bona mo 
motheong wa ditshwanelo tsa botho, mo seriting le botlhokwa jwa botho jwa motho le mo 
tekatekanong ya ditshwanelo tsa banna le basadi, mme ba ikemiseditse go tsweletsa 
kgatelopele mo matshelong a batho le maemo a a botoka a botshelo mo kgololosegong e e 
anameng.</p>

<p>Go ntse jalo gore Dinaga tse e leng Ditokololo di ineetse ka tirisanommogo le Ditšhaba 
Kopano go fitlhelela tsweletso ya tlotlo le tshegetso ya boditšhabatšhaba ya ditshwanelo 
tsa botho le metheo ya dikgololosego.</p>

<p>Go ntse jalo gore go a tlhaloganyesega gore ditshwanelo le dikgololosego tse, di 
botlhokwa thata mo tiragatsong ya bojotlhe ya maineelo a.</p>

<p>JAANONG KA JALO,</p>

<p>Kokoano Kakaretso</p>

<p>E goeletsa Maipolelo a, a Boditšhabatšhaba a Ditshwanelo tsa Botho jaaka selekanyo sa 
phitlhelelo sa gale mo bathong botlhe le mo ditšhabeng tsotlhe, go fitlhelela fa motho 
mongwe le mongwe le sethwe sengwe le sengwe sa loago, ka go tsaya Maipolelo a tsia, di tla 
kgaratlhelang ka go ruta le kgodiso go tsweletsa tlotlo ya ditshwanelo le dikgololosego 
tse, le ka dikgato dingwe tsa tswelelopelo mo setšhabeng le ditšhabatšhabeng, go boloka 
kamogelo le tshegetso ya boditšhabatšhaba le tiragatso ya tsona, mo sebeding sa batho ba 
e leng Maloko a Dinaga ka boona le mo bathong ba dikgaolo tse di welang mo taolong ya 
bona.</p>

<h4>Aretikele 1</h4>

<p>Batho botlhe ba tsetswe ba gololosegile le go lekalekana ka seriti le ditshwanelo. Ba 
abetswe go akanya le maikutlo, mme ba tshwanetse go direlana ka mowa wa bokaulengwe.</p>

<h4>Aretikele 2</h4>

<p>Mongwe le mongwe o na le tetla mo ditshwanelong le mo dikgololosegong tsotlhe tse di 
tlhagisitsweng mo Maipolelong a, kwa ntle ga pharologanyo epe, jaaka ya semorafe, mmala, 
bong, puo, tumelo, sepolotiki kgotsa, kakanyo esele, boagi kgotsa tlhago ya lotso, thoto, 
botsalo, kgotsa boemo bongwe.</p>

<p>Gape, ga go pharologanyo epe e e tla dirwang ka ntlha ya boemo ba sepolitiki, ba 
bolaodi kgotsa ba boditšhabatšhaba ba naga kgotsa kgaolo e motho a tswang kwa go yona, 
go sa kgathalesege gore a e ikemetse, e abilwe, ga e ipuse kgotsa e mo tekanyetsong nngwe 
ya boipuso.</p>

<h4>Aretikele 3</h4>

<p>Mongwe le mongwe o na le tshwanelo ya botshelo, boithatelo le tshireletsego ya botho.</p>

<h4>Aretikele 4</h4>

<p>Ga go ope yo o tla tshwarwang mo bokgobeng kgotsa botlhankeng; bokgoba le kgwebo ka 
makgoba di tla ilediwa mo mekgweng yotlhe ya tsona.</p>

<h4>Aretikele 5</h4>

<p>Ga go ope yo o tla bogisiwang kgotsa go sotlwa ka mokgwa o e seng wa setho kgotsa go 
tsholwa kgotsa go otlhaiwa ka mokgwa o o nyenyefatsang.</p>

<h4>Aretikele 6</h4>

<p>Mongwe le mongwe o na le tshwanelo go amogelwa gongwe le gongwe jaaka motho fa pele ga 
molao.</p>

<h4>Aretikele 7</h4>

<p>Botlhe ba a lekana fa pele ga molao mme ba na le tetla kwa ntle ga tlhotlhololo go 
tshireletsego e e lekanang ya molao. Botlhe ba na le tetla e e lekanang ya tshireletsego 
kgatlhanong le tlhotlhololo nngwe le nngwe e e leng kgatlhanong le Maipolelo a, le 
kgatlhanong le thotloetso ya tlhotlhololo yo mothale o o ntseng jalo.</p>

<h4>Aretikele 8</h4>

<p>Mongwe le mongwe o na le tshwanelo ya tshiamelo e e tletseng ya kgotlakatlholo ya 
bosetšhaba e e nang le bokgoni ka ntlha ya ditiro tse di kgatlhanong le ditshwanelo tsa 
motheo tse a di neilweng ke moloatheo kgotsa ke molao.</p>

<h4>Aretikele 9</h4>

<p>Ga go ope yo o ka tshwarwang, a tlhatlhelwa kgotsa a kobiwa ntle le lebaka le le 
utlwalang.</p>

<h4>Aretikele 10</h4>

<p>Mongwe le mongwe o na le tekatekano e e tletseng ya tsheko e e siameng ya botlhe e e 
tsamaisiwang ke kgotlakatlholo e e ikemetseng le e e sa tlhotlhololeng mo go 
thlotlhomiseng ga ditshwanelo le ditlamego tsa gagwe kgotsa kotlhao nngwe le nngwe ya 
bosenyi kgatlhanong nae.</p>

<h4>Aretikele 11</h4>

<ol>
  <li>Mongwe le mongwe yo o bonwang molato wa tlolamolao o na le tshwanelo ya go tsewa a se 
    molato go fitlhelela a bonwa molato go ya ka fa molaong mo kgotlatshekelong ya botlhe e mo 
    go yona a ntseng le ditsholofetso tse di maleba le go itshireletsa ga gagwe.</li>
  <li>Ga go na ope yo o tla bonwang molato wa tlolomolao nngwe le nngwe ka ntlha ya tiro nngwe 
    kgotsa tlogelo nngwe e e neng e se tlolomolao, mo molaong wa bosetšhaba kgotsa wa 
    boditšhabatšhaba, ka nako e e neng e dirwa. Le gona kotlhao e e bokete ga e ne e dirwa, 
    go na le e e maleba e e neng e ka dirwa ka nako e tlolomolao e neng e dirwa.</li>
</ol>

<h4>Aretikele 12</h4>

<p>Ga go na ope yo go tla sunngwang nko ntle le molao mo sephiring, lelapeng, ntlong 
kgotsa makwalo a gagwe kgotsa tlhaselo yo tlotlo le serodumo sa gagwe. Mongwe le mongwe o 
na le tshwanelo ya tshireletso ya molao kgatlhanong le tsunyonko le ditlhaselo tsa mothale 
o ntseng jalo.</p>

<h4>Aretikele 13</h4>

<ol>
  <li>Mongwe le mongwe o na le tshwanelo ya kgololosego ya motsamao le bonno me melelwaneng yo 
    naga nngwe le nngwe.</li>
  <li>Mongwe le mongwe o na le tshwanelo ya go tswa mo nageng nngwe le nngwe, go akaretsa le 
    ya gaabo, le go boela kwa nageng ya gaabo.</li>
</ol>

<h4>Aretikele 14</h4>

<ol>
  <li>Mongwe le mongwe o na le tshwanelo ya go batla le go itumelela botshabi ba go sekisiwa 
    kwa dinageng tse dingwe.</li>
  <li>Tshwanelo e, ga e ne e diragadiwa mo mabakeng a ditshekiso tse di leng le melato e e 
    seng ya sepolitiki kgotsa go tswa mo ditirong tse di leng kgatlhanong le maikaelelo le 
    meono ya Ditšhaba Kopano.</li>
</ol>

<h4>Aretikele 15</h4>

<ol>
  <li>Mongwe le mongwe o na le tshwanelo ya boagi</li>
  <li>Ga go ope yo o tla iletswang ntle le lebaka boagi jwa gagwe kgotsa go iletswa tshwanelo 
    ya go fetola boagi jwa gagwe.</li>
</ol>

<h4>Aretikele 16</h4>

<ol>
  <li>Banna le basadi ba dingwaga tse di lekanang, kwa ntle le tekanyetso epe e e mabapi le 
    bomorafe, boagi kgotsa tumelo ba na le tetla ya go nyala le go aga lelapa. Ba na le tetla 
    ya ditshwanelo tse di lekanang mabapi le tsa lenyalo, mo lenyalong le mo phatlalalong ya 
    lona.</li>
  <li>Go tla tsenwa fela mo nyalanong ka tetla e e gololosegileng le e e tletseng ya bobedi jo 
    bo ikaelelang go nyalana.</li>
  <li>Lelapa ke bongwefela jwa setlhopha jwa tlhago le motheo wa loago mme le na le tetla ya 
    tshireletso ya baagi le Puso.</li>
</ol>

<h4>Aretikele 17</h4>

<ol>
  <li>Mongwe le mongwe o na le tshwanelo ya go nna le thoto a le nosi kgotsa a e tlhakanetse 
    le ba bangwe.</li>
  <li>Ga go ope yo o tla tseelwang thoto ntle le lebaka.</li>
</ol>

<h4>Aretikele 18</h4>

<p>Mongwe le mongwe o na le tshwanelo ya kgololosego ya kakanyo, maikutlo le bodumedi, 
tshwanelo e, e akaretsa kgololosego ya go fetola bodumedi kgotsa tumelo ya gagwe, le 
kgololosego, ya fa a le nosi kgotsa mo kgobokanong le ba bangwe le mo phatlalatseng kgotsa 
mo sephiring, go tsweletsa bodumedi kgotsa tumelo ya gagwe ka thuto, tiragatso, kobamelo 
le tshegetso.</p>

<h4>Aretikele 19</h4>

<p>Mongwe le mongwe o na le tshwanelo ya kgololosego ya mogopolo le tlhagiso-maikutlo. 
Tshwanelo e, e akaretsa kgololosego ya go nna le mogopolo ntle le tshunyonko, le go batla, 
go amogela le go fetisa tshedimosetso le dikakanyo ka bophasalatsi bongwe le bongwe, go sa 
kgathalelwe melelwane.</p>

<h4>Aretikele 20</h4>

<ol>
  <li>Mongwe le mongwe o na le tshwanelo ya kgololosego ya kokoano ya kagiso le kgolagano.</li>
  <li>Ga go ope yo o ka patelediwang go nna leloko la mokgatlho.</li>
</ol>

<h4>Aretikele 21</h4>

<ol>
  <li>Mongwe le mongwe o na le tswhanelo ya go nna le seabe mo mmusong wa naga ya gaabo, ka 
    tlhamalalo kgotsa ka baemedi ba ba itlhophetsweng ka kgololosego.</li>
  <li>Mongwe le mongwe o na le tshwanelo ya phitlhelelo e e lekalekanang go ditirelo tsa puso 
    mo nageng ya gaabo.</li>
  <li>Thato ya batho ke ona motheo wa bothati jwa puso; se, se tla tlhagisiwa ka ditlhopho tsa 
    nako le nako tsa boammaaruri, tse di tla bong e le tsa boditshabatshaba mme di tla 
    tshwarwa ka boutu ya sephiri kgotsa ka dithulaganyo dingwe tse di lekalekanang le tse di 
    gololosegileng tsa go bouta.</li>
</ol>

<h4>Aretikele 22</h4>

<p>Mongwe le mongwe jaaka tokololo ya baagi, o na le tshwanelo ya tshireletso ya baagi mme 
o na le tetla ya temogo ka maiteko a bosetšhaba le tirisanommogo ya boditšhabatšhaba le 
go ya ka thulaganyo le metswedi ya Naga nngwe le nngwe, ya ditshwanelo tse di sa 
amologanngweng tsa ekonomi, boagi le setso mo seriting sa gagwe le kgolo e e 
gololosegileng ya botho jwa gagwe.</p>

<h4>Aretikele 23</h4>

<ol>
  <li>Mongwe le mongwe o na le tshwanelo ya go dira, mo go itlhopheleng go go gololosegileng 
    ga bothapi, gmaemo a a botoka le a bosiami a tiro le go sirelediwa kgatlhanong le 
    botlhokatiro.</li>
  <li>Mongwe le mongwe, ntle le tlhotlhololo epe, o na le tshwanelo ya tuelo e e lekalekanang 
    le tiro.</li>
  <li>Mongwe le mongwe yo o dirang o na le tshwanelo ya moputso siameng le o o tshwanetseng, o 
    o mo netefaletsang mmogo le ba lelapa la gagwe botshelo jo bo tshwaneleng seriti sa botho, 
    le go okediwa, fa go tlhokega, ka mekgwa ya tshireletso ya baagi.</li>
  <li>Mongwe le mongwe o na le tshwanelo go bopa le go nna leloko la mokgatlho wa badiri go 
    sireletsa dikgatlhego tsa gagwe.</li>
</ol>

<h4>Aretikele 24</h4>

<p>Mongwe le mongwe o na le tshwanelo ya go ikhutsa le go phuthologa, go akarediwa diura 
tse di lekanyeditsweng tsa go dira le malatsi a a duelelwang a khunologo mo motlheng 
mongwe.</p>

<h4>Aretikele 25</h4>

<ol>
  <li>Mongwe le mongwe o na le tshwanelo go maemo a botshelo a a lekaneng pholo le boitekanelo 
    jwa gagwe le ba lelapa la gagwe, go akarediwa dijo, diaparo, ntlo le tlamelo ya melemo le 
    ditirelo tsa baagi tse di botlhokwa, le tshwanelo ya tshireletsego mo lebakeng la go sa 
    thapiwe, bolwetse, kgolafalo, botlhologadi, botsofe kgotsa go tlhoka go itsetsepela mo 
    mabakeng a a seng mo taolong ya gagwe.</li>
  <li>Bosadi le bongwana bo na le tetla ya tlhokomelo e e kgethegileng le thuso. Bana botlhe, 
    ba tsetswe mo lenyalong kgotsa kwa ntle ga lenyalo, ba tla itumelela tshireletso ya loago 
    e e tshwanang.</li>
</ol>

<h4>Aretikele 26</h4>

<ol>
  <li>Mongwe le mongwe o na le tshwanelo ya thuto. Thuto e tla nna e e sa duelelweng, bonnye 
    mo dikgatong tsa tshimologo le tsa motheo. Thuto ya Tshimologo e tla nna ya pataletso. 
    Thuto ya Thekenikale le ya phorofešene e tla tlamelwa ka kakaretso, mme thuto e e kwa 
    godimo e tla tlamelwa ka go lekalekana go botlhe go ya ka tlhokego.</li>
  <li>Thuto e tla lebisiwa mo kgodisong e e tletseng ya botho jwa motho, le mo go tiiseng 
    tlotlo ya ditshwanelo tsa botho le metheo ya dikgololosego. E tla tsweletsa go 
    tlhaloganya, go itshokelana le botsalano mo ditšhabeng tsotlhe, ditlhopa tsa semorafe 
    kgotsa tsa bodumedi, mme e tla tsweletsa ditiro tsa Ditšhaba Kopano tsa go tshegetsa 
    kagiso.</li>
  <li>Batsadi ba na le tshwanelo ya pele ya go tlhopa mofuta wa thuto o o tla newang bana ba 
    bone.</li>
</ol>

<h4>Aretikele 27</h4>

<ol>
  <li>Mongwe le mongwe o na le tshwanelo ya go nna le seabe ka kgololosego mmo botshelong jwa 
    setso jwa baagi, go itumelela botaki le go refosanya tswelelo ya bonetetsi le maungo a 
    bona.</li>
  <li>Mongwe le mongwe o na le tshwanelo ya tshireletso ya dikgatlhego tsa botho le dithoto go 
    tswa dikungweng tsa bonetetsi, bokwadi kgotsa botaki tse e leng mokwadi wa tsona.</li>
</ol>

<h4>Aretikele 28</h4>

<p>Mongwe le mongwe o na le tetla go tolamo ya loago le ya boditšhabatšhaba e mo go yona 
ditshwanelo le dikgololosego tse di tlhagisitweng mo Maipulelong a di ka diragadiwang ka 
batlalo.</p>

<h4>Aretikele 29 </h4>

<ol>
  <li>Mongwe le mogwe o na le ditiro mo baaging tse ena ka nosi a nang le bokgoni jo bo 
    tletseng jwa kgolo ya botho jwa gagwe. </li>
  <li>Mo go diragatseng ditshwanelo le dikgololosego tsa gagwe, mongwe le mongwe o tla laolwa 
    fela ke ditekanyetso jaaka go tlhomamisiwa ke molao mo mabakeng fela a go sireletsa 
    kamogelo le tlotlo ya ditshwanelo le dikgololosego tsa ba bangwe le tsa go fitlhelela 
    ditlhokego tse di siameng tsa botho, tolamo go botlhe le boitekanelo ka kakaretso mo 
    loagong lwa temokerasi.</li>
  <li>Ditshwanelo le dikgololosego tse ga di ne di diragatswa ka mokgwa o sele kgatlhanong le 
    maikaelelo le meono ya Ditšhaba Kopano.</li>
</ol>

<h4>Aretikele 30</h4>

<p>Ga go sepe mo Maipolelong a, se se tshwanetseng go ranolwa jaaka se se kaeleng Naga 
nngwe le nngwe, setlhopa kgotsa motho tshwanelo nngwe go nna mo tiragatsong ya tiro nngwe 
kgotsa go dira tiro nngwe e maikaelelo a yona e leng go senya nngwe ya ditshwanelo le 
dikgololosego tse di tlhagisitsweng mo. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
