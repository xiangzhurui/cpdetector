<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Dansk) by United Nations Information Centre">
<meta name="keywords" 
   content="UDHR, Human Rights, Danish, Dansk">
<title>OHCHR: Danish (Dansk) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="dns_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="dns_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/dns.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="dns.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Danish Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Dansk</span> <br><br>
       
    <span class="highlighthead">Total Speakers</span> <br>
    <span class="highlighttxt">5,292,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Denmark and Faroes Islands (with Faroese) and Greenland (with Greenlandic)<BR><BR> Officially Recognized Status: South Schleswig/Germany.</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Indo-European family, Germanic group, Scandinavian subgroup. Danish is spoken by the 5 million inhabitants of Denmark, and is also the official language of  Greenland and the Faroe Islands, which are considered part of Denmark. Danish is most closely related to Norwegian and Swedish. During the centuries that Denmark and Norway were one country, a dialect closer to Danish than Norwegian was spoken in the Norwegian cities. This is still in use today and is sometimes referred to as "Dano-Norwegian." The Danish alphabet is the same as the Norwegian, consisting of the twenty-six letters of the English alphabet plus "æ", "ø", and "å" at the end. Before 1948 the "å" was written "aa". The spelling reform of that year also abolished the German practice of beginning all nouns with a capital letter.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="da">
  

<p>Den 10. december 1948 vedtog og offentliggjorde FNs tredie generalforsamling 
Verdenserklæringen om Menneskerettighederne. Erklæringen blev vedtaget med 48 landes 
ja-stemmer Ingen lande stemte imod. 8 lande afstod. </p>

<p>Umiddelbart efter denne historiske begivenhed henstillede generalforsamlingen til alle 
medlemslande, at de offentliggjorde erklæringens fulde tekst. De skulle desuden 
&quot;foranstalte, at den bliver omdelt, fremlagt, læst og forklaret i særdeleshed i 
skoler og andre undervisningsinstitutioner, uden hensyn til de forskellige landes og 
områders politiske forhold&quot;. </p>

<p>Erklæringens officielle tekst findes på FNs seks officielle sprog: arabisk, engelsk, 
fransk, kinesisk, russisk og spansk. Endvidere har en lang række af FNs medlemslande 
fulgt generalforsamlingens opfordring og oversat erklæringen til det nationale sprog. Den 
danske oversættelse på de følgende sider er udarbejdet af udenrigsministeriet. </p>

<p>Ved henvendelse til FNs nordiske informationskontor i København kan man gratis 
rekvirere eksemplarer af erklæringen på henholdsvis FNs officielle sprog, de øvrige 
nordiske sprog samt et begrænset antal andre sprog. </p>

<hr WIDTH="70%">

<ul>
</ul>

<h3>VERDENSERKLÆRINGEN OM MENNESKERETTIGHEDERNE</h3>

<h4>INDLEDNING</h4>

<p><b>Da</b> anerkendelse af den mennesket iboende værdighed og af de lige og 
ufortabelige rettigheder for alle medlemmer af den menneskelige familie er grundlaget for 
frihed, retfærdighed og fred i verden, </p>

<p><b>da</b> tilsidesættelse af og foragt for menneskerettighederne har ført til 
barbariske handlinger, der har oprørt menneskehedens samvittighed, og da skabelsen af en 
verden, hvor menneskene nyder tale- og trosfrihed og frihed for frygt og nød, er blevet 
forkyndt som folkenes højeste mål, </p>

<p><b>da</b> det er af afgørende betydning, at menneskerettighederne beskyttes af loven, 
hvis ikke mennesket som en sidste udvej skal tvinges til at gøre oprør mod tyranni og 
undertrykkelse, </p>

<p><b>da</b> det er af afgørende betydning at fremme udviklingen af venskabelige forhold 
mellem nationerne, </p>

<p><b>da</b> De forenede Nationers folk i pagten påny har bekræftet deres tro på 
fundamentale menneskerettigheder, på menneskets værdighed og værd og på lige 
rettigheder for mænd og kvinder, og har besluttet at fremme sociale fremskridt og højne 
levevilkårene under større frihed, </p>

<p><b>da</b> medlemsstaterne har forpligtet sig til i samarbejde med De forenede Nationer 
at arbejde for fremme af almindelig respekt fur og overholdelse af menneskerettigheder og 
fundamentale frihedsrettigheder, </p>

<p><b>da</b> en fælles forståelse af disse rettigheder og friheder er af den største 
betydning for den fulde virkeliggørelse af denne forpligtelse, </p>

<p>proklamerer </p>

<p><b><font SIZE="+1">PLENARFORSAMLINGEN</font></b> </p>

<p>derfor nu denne VERDENSERKLÆRING OM MENNESKERETTIGHEDERNE som et fælles mål for alle 
folk og alle nationer med det formål, at ethvert menneske og ethvert samfundsorgan stedse 
med denne erklæring for øje skal stræbe efter gennem undervisning og opdragelse at 
fremme respekt for disse rettigheder og friheder og gennem fremadskridende nationale og 
internationale foranstaltninger at sikre, at de anerkendes og overholdes overalt og 
effektivt, både blandt befolkningerne i medlemsstaterne og blandt befolkningerne i de 
områder, der befinder sig under deres styre. </p>

<h4>Artikel 1.</h4>

<p>Alle mennesker er født frie og lige i værdighed og rettigheder. De er udstyret med 
fornuft og samvittighed, og de bør handle mod hverandre i en broderskabets ånd. </p>

<h4>Artikel 2.</h4>

<p>Enhver har krav på alle de rettigheder og friheder, som nævnes i denne erklæring, 
uden forskelsbehandling af nogen art, f. eks. på grund af race, farve, køn, sprog, 
religion, politisk eller anden anskuelse, national eller social oprindelse, formueforhold, 
fødsel eller anden samfundsmæssig stilling. </p>

<p>Der skal heller ikke gøres nogen forskel på grund af det lands eller områdes 
jurisdiktionsforhold eller politiske eller internationale stilling, til hvilket en person 
hører, hvadenten dette område er uafhængigt, under formynderskab eller er et ikke 
selvstyrende område, eller dets suverænitet på anden måde er begrænset. </p>

<h4>Artikel 3.</h4>

<p>Enhver har ret til liv, frihed og personlig sikkerhed. </p>

<h4>Artikel 4.</h4>

<p>Ingen må holdes i slaveri eller trældom ; slaveri og slavehandel under alle former 
skal være forbudt. </p>

<h4>Artikel 5.</h4>

<p>Ingen må underkastes tortur eller grusom, umenneskelig eller vanærende behandling 
eller straf. </p>

<h4>Artikel 6.</h4>

<p>Ethvert menneske har overalt i verden ret til at blive anerkendt som retssubjekt. </p>

<h4>Artikel 7.</h4>

<p>Alle er lige for loven og har uden forskelsbehandling af nogen art lige ret til lovens 
beskyttelse. Alle har ret til lige beskyttelse mod enhver forskelsbehandling i strid mod 
denne erklæring og mod enhver tilskyndelse til en sådan forskelsbehandling. </p>

<h4>Artikel 8.</h4>

<p>Enhver har ret til en fyldestgørende oprejsning ved de kompetente nationale domstole 
for handlinger, der krænker de fundamentale rettigheder, som forfatningen eller loven 
giver vedkommende. </p>

<h4>Artikel 9.</h4>

<p>Ingen må underkastes vilkårlig anholdelse, tilbageholdelse eller landsforvisning. </p>

<h4>Artikel 10.</h4>

<p>Enhver har under fuld ligeberettigelse krav på en retfærdig og offentlig behandling 
ved en uafhængig og upartisk domstol, når der skal træffes en afgørelse med hensyn til 
hans rettigheder og forpligtelser og med hensyn til en hvilken som helst mod ham rettet 
strafferetslig anklage. </p>

<h4>Artikel 11.</h4>

<ol>
  <li>Enhver, der anklages for et strafbart forhold, har ret til at blive anset for uskyldig, 
    indtil hans skyld er godtgjort i henhold til lov ved en offentlig retshandling, hvorunder 
    han har fået alle de garantier, der er fornødne for hans forsvar. </li>
  <li>Ingen må anses for skyldig i noget strafbart forhold på grund af nogen handling eller 
    undladelse, der ikke i henhold til national eller international ret var strafbar på det 
    tidspunkt, da den blev begået. Der skal heller ikke kunne idømmes strengere straf end 
    fastsat på den tid, da det strafbare forhold blev begået. </li>
</ol>

<h4>Artikel 12.</h4>

<p>Ingen må være genstand for vilkårlig indblanding i private forhold, familie, hjem 
eller korrespondance, ej heller for angreb på ære og omdømme. Enhver har ret til lovens 
beskyttelse mod sådan indblanding eller angreb. </p>

<h4>Artikel 13.</h4>

<ol>
  <li>Enhver har ret til at bevæge sig frit og til frit at vælge opholdssted indenfor hver 
    stats grænser. </li>
  <li>Enhver har ret til at forlade et hvilket som helst land, herunder sig eget, og til at 
    vende tilbage til sit eget land. </li>
</ol>

<h4>Artikel 14.</h4>

<ol>
  <li>Enhver har ret til i andre lande at søge og få tilstået asyl mod forfølgelse. </li>
  <li>Denne ret må ikke påberåbes ved anklager, der virkelig hidrører fra ikke-politiske 
    forbrydelser eller fra handlinger i strid med De forenede Nationers formål og principper. 
  </li>
</ol>

<h4>Artikel 15.</h4>

<ol>
  <li>Enhver har ret til en nationalitet. </li>
  <li>Ingen må vilkårligt berøves sin nationalitet eller nægtes ret til at skifte 
    nationalitet. </li>
</ol>

<h4>Artikel 16.</h4>

<ol>
  <li>Uden begrænsninger af racemæssige, nationalitetsmæssige eller religiøse grunde har 
    mænd og kvinder, der har nået myndighedsalderen, ret til at gifte sig og stifte familie. 
    De har krav på lige rettigheder med hensyn til indgåelse af ægteskab, under ægteskabet 
    og ved dettes opløsning. </li>
  <li>Ægteskab skal kun kunne indgås med begge parters frie og fulde samtykke. </li>
  <li>Familien er samfundets naturlige og fundamentale enhedsgruppe og har krav på samfundets 
    og statens beskyttelse. </li>
</ol>

<h4>Artikel 17.</h4>

<ol>
  <li>Enhver har ret til at eje ejendom såvel alene som i fællig med andre. </li>
  <li>Ingen må vilkårligt berøves sin ejendom. </li>
</ol>

<h4>Artikel 18.</h4>

<p>Enhver har ret til tanke-, samvittigheds- og religionsfrihed: denne ret omfatter frihed 
til at skifte religion eller tro og frihed til enten alene eller i fællesskab med andre, 
offentligt eller privat, at give udtryk for sin religion eller tro gennem undervisning, 
udøvelse, gudsdyrkelse og overholdelse af religiøse forskrifter. </p>

<h4>Artikel 19.</h4>

<p>Enhver har ret til menings- og ytringsfrihed; denne ret omfatter frihed til at hævde 
sin opfattelse uden indblanding og til at søge, modtage og meddele oplysning og tanker 
ved et hvilket som helst meddelelsesmiddel og uanset landegrænser. </p>

<h4>Artikel 20.</h4>

<ol>
  <li>Alle har ret til under fredelige former frit at forsamles og danne foreninger. </li>
  <li>Ingen kan tvinges til at være medlem af en forening. </li>
</ol>

<h4>Artikel 21.</h4>

<ol>
  <li>Enhver har ret til at deltage i sit lands styre enten direkte eller gennem frit valgte 
    repræsentanter. </li>
  <li>Enhver har ret til lige adgang til offentlige embeder og hverv i sit land. </li>
  <li>Folkets vilje skal være grundlaget for regeringens myndighed; denne vilje skal 
    tilkendegives gennem periodiske og virkelige valg med almindelig og lige valgret og skal 
    udøves gennem hemmelig afstemning eller tilsvarende frie afstemningsmåder. </li>
</ol>

<h4>Artikel 22.</h4>

<p>Enhver har som medlem af samfundet ret til social tryghed og har krav på, at de 
økonomiske, sociale og kulturelle rettigheder, der er uundværlige for hans værdighed og 
hans personligheds frie udvikling, gennemføres ved nationale foranstaltninger og 
internationalt samarbejde og i overensstemmelse med hver stats organisation og 
hjælpekilder. </p>

<h4>Artikel 23.</h4>

<ol>
  <li>Enhver har ret til arbejde, til frit valg af beskæftigelse, til retfærdige og gunstige 
    arbejdsvilkår og til beskyttelse mod arbejdsløshed. </li>
  <li>Enhver har uden forskel ret til lige løn for lige arbejde. </li>
  <li>Enhver, der arbejder, har ret til et retfærdigt og gunstigt vederlag, der sikrer ham 
    selv og hans familie en menneskeværdig tilværelse, og om fornødent tillige til andre 
    sociale beskyttelsesforanstaltninger. </li>
  <li>Enhver har ret til at danne og indtræde i fagforeninger til beskyttelse af sine 
    interesser. </li>
</ol>

<h4>Artikel 24.</h4>

<p>Enhver har ret til hvile og fritid, herunder en rimelig begrænsning af arbejdstiden, 
og til periodisk ferie med løn. </p>

<h4>Artikel 25.</h4>

<ol>
  <li>Enhver har ret til en sådan levefod, som er tilstrækkelig til hans og hans families 
    sundhed og velvære, herunder til føde, klæder, bolig og lægehjælp og de nødvendige 
    sociale goder og ret til tryghed i tilfælde af arbejdsløshed, sygdom, uarbejdsdygtighed, 
    enkestand, alderdom eller andet tab af fortjenstmulighed under omstændigheder, der ikke 
    er selvforskyldt. </li>
  <li>Mødre og børn har krav på særlig omsorg og hjælp. Alle børn skal, hvadenten de er 
    født i eller udenfor ægteskab, have den samme sociale beskyttelse. </li>
</ol>

<h4>Artikel 26.</h4>

<ol>
  <li>Enhver har ret til undervisning. Undervisningen skal være gratis, i det mindste på de 
    elementære og grundlæggende trin. Elementær undervisning skal være obligatorisk. 
    Teknisk og faglig uddannelse skal gøres almindelig tilgængelig for alle, og på grundlag 
    af evner skal der være lige adgang for alle til højere undervisning. </li>
  <li>Undervisningen skal tage sigte på den menneskelige personligheds fulde udvikling og på 
    at styrke respekten for menneskerettigheder og grundlæggende friheder. Den skal fremme 
    forståelse, tolerance og venskab mellem alle nationer og racemæssige og religiøse 
    grupper, og den skal fremme De forenede Nationers arbejde til fredens bevarelse. </li>
  <li>Forældre har førsteret til at vælge den form for undervisning, som deres børn skal 
    have. </li>
</ol>

<h4>Artikel 27.</h4>

<ol>
  <li>Enhver har ret til frit at deltage i samfundets kulturelle liv, til kunstnydelse og til 
    at blive delagtiggjort i videnskabens fremskridt og dens goder. </li>
  <li>Enhver har ret til beskyttelse af de moralske og materielle interesser, der hidrører 
    fra en hvilken som helst videnskabelig, litterær eller kunstnerisk frembringelse, som 
    vedkommende har skabt. </li>
</ol>

<h4>Artikel 28.</h4>

<p>Enhver har krav på en social og international orden, i hvilken de i denne erklæring 
nævnte rettigheder og friheder fuldtud kan virkeliggøres. </p>

<h4>Artikel 29.</h4>

<ol>
  <li>Enhver har pligter overfor samfundet, der alene muliggør personlighedens frie og fulde 
    udvikling. </li>
  <li>Under udøvelsen af sine rettigheder og friheder er enhver kun underkastet de 
    begrænsninger, der er fastsat i loven alene med det formål at sikre skyldig anerkendelse 
    af og hensyntagen til andres rettigheder og friheder og med det formål at opfylde de 
    retfærdige krav, som moralen, den offentlige orden og det almene vel stiller i et 
    demokratisk samfund. </li>
  <li>Disse rettigheder og friheder må i intet tilfælde udøves i strid med De forenede 
    Nationers formål og principper. </li>
</ol>

<h4>Artikel 30.</h4>

<p>Intet i denne erklæring må fortolkes som givende nogen stat, gruppe eller 
enkeltperson hjemmel til at indlade sig på nogen virksomhed eller foretage nogen 
handling, der tilsigter at nedbryde nogen af de heri opregnede rettigheder og friheder. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
