<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua de Cotahuasi (Arequipa), ">
<title>OHCHR: Quechua de Cotahuasi (Arequipa) () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qar_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qar_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/qar.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qar.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua de Cotahuasi (Arequipa) Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">16,000 (1972)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Quechuan family and is spoken by 16,000 people chiefly in the Arequipa Department, La Union Province and Cotahuasi District. See also Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<h3>HATUN WILLAY DERECHONCHISKUNAMANTA LLAPAN RUNAPAQ</h3>

<h4>WILLARIY IMAPAQCHA CHAY DERECHONCHISKUNA LEY </h4>

<p>Llapanchis runakunaq runa kayninchis derechonchiskuna kan. Llapanchispapas kaq 
derechoyoqllan kanchis. Manan pipas qechuwaswanchu nitaq chinkachinmanchu. </p>

<p>Si chay derechonchiskuna reqsisqa kanqa, qawasqa kanqa, llapanchispa, chayqa hawkalla 
kawsasunchis, mana maqanakuspalla, nitaq cheqninakuspalla, nitaqmi qechupanakusunchu, 
hawkalla kasun. </p>

<p>Ñawpaq watakuna, manaraq derechonchis ley reqsisqa kachaqtin, chay wakin munaysapa 
runakuna, qarí tuku runakuna, valiq tukukuná, chay derechonchiskunata sarusqaku, 
cheqnisqaku, mana valiqman tukuchisqaku. Hinaspa runa masinta waqachisqaku, k'umuchisqaku, 
cheqnisqaku, sipinankukama. </p>

<p>Llapan runakuna munanchis chay derechonchiskunata, ima yuyayninchistapas 
piensasqanchistapas rimarinanchispaq, mayqen Diostapas khuyananchispaq, allin kawsakuypi 
tiyananchispaq, mana pitapas manchakuspa, hawka kusisqa tiyaspa kawsananchispaq. </p>

<p>Chay leykunaqa amaparawasunmi, derechonchiskuna qawasqa kananpaq. Mana qawasqachu ni 
respetasqachu kanqa, chayqa hatariswanmi runakuna, derechonchiskunata valichiq, allin 
k'apaq reqsisqa kananpaq. </p>

<p>Llapan chay nacion llaqtakuna allin hawka kawsaylla kayta atin, ama maqanakuspalla, ama 
cheqninakuspalla, nitaq qechapanakuspalla yanqa qariykachaspa. </p>

<p>Chay hatun huñunakuy &quot;Naciones Unidas&quot; nisqanpi niwanchis qaynata: - Kanmi 
derechonchiskuna. Hinaspa, kanmi runa kayninchis. Hinaspa, warmipas qaripas kaq 
derechoyoqllan kanchis, - nispa qelqanku documentonkupi. </p>

<p>Chay hatun huñunakuy &quot;Naciones Unidas&quot; nisqanpin munan llapan runakuna chay 
derechonchiskunata reqsinanchista, hinaspa ruwananchista. </p>

<p>Llapanchis runakuna k'apaqta reqsisun qawasun yachasun chay derechonchiskunamanta, kay 
documentopi leyespa. </p>

<p>Chaymi chay willariy, chay Ieyesqanchis, imapaqcha chay derechonchiskuna kan chayta. </p>
<b>

<p>DERECHONCHISKUNA LEY</b> </p>

<p>Hatun huñunakuy &quot;Naciones Unidas&quot; nisqanpi qelqanku llapan runakunaq 
derechonkunata, allin documentopi qelqaspa, allin reqsichinakunapaq. Llapallanchis kay 
mundopi kaq runakuna chay derechonchiskunata reqsichinakusun, yachapachinakusun, 
respetachinakuspa ruwachinakusun k'apaqta. </p>

<h4>(1) HUK KAQ</h4>

<p>Kanmi derechonchiskuna llapanchispa, nacesqanchismanta. Kantaqmi llapanchispa runa 
kayninchis. Manan runa kanchu manay derechoyoq. Huk runaq derecho hukpawan kaqllan kan. 
Kanmi derechonchis llapanchispa allin kawsay libre tiyananchispaq. Llapan runaqpan kan 
yuyayninchis yachanapaq. Llapanchis kasun llapa runa masinchiskunawan munanakunapaq, huk 
ayllu hina. </p>

<h4>(2) ISKAY KAQ</h4>

<p>Kay hatun ley kamachikuyqa llapanchispaqmi, pipas kachun, mistipas, puna runapas, 
yuraqpas, yanapas, warmipas, qharipas. runasimilla rimaqpas, castellano rimaqpas, hanaq 
pacha khuyaqpas, pachamama aypakuqpas, imayna yuyaq runapas, may llaqtamantapas, mana 
imayoqpas, wakchapas, qhapaqpas. Anchaykunapaqmi, llapanchispaq, kay hatun ley 
kamachikuyqa. </p>

<h4>(3) KIMSA KAQ</h4>

<p>Kanmi derechonchis kawsananchispaq. Manan pipas sipiwaswanchu, nitaqmi maqawaswanchu. 
Kantaqmi derechonchis libre kananchispaq. </p>

<h4>(4) TAWA KAQ </h4>

<p>Manan pipas esclavota hina llank'achiwaswanchu, sasata, uywata hina, mana munaqtaqa. </p>

<h4>(5) PICHQA KAQ </h4>

<p>Manan pipas, salqa uywata hina kachispa, k 'iriwaswanchu, nitaq muchuchiwaswanchu, 
nitaqmi k'umuchiwaswanchu mana runata hina. </p>

<h4>(6) SOQTA KAQ</h4>

<p>Kanmi derechonchis juezman demandakuq rinanchispaq, juez justicia ruwawananchispaq. 
Manan pipas hark'awaswanchu juezman rinanchista. </p>

<h4>(7) QANCHIS KAQ</h4>

<p>Llapa leypaqpas llapan runapas kaqllan kanchis. Manan pipas aqílasqa kayta atinchu. </p>

<p>Demandanchis kaqtinqa, manan juezqa sayakunmanchu mayqenmanpas. Juezqa llapa 
demandanchista kaqllata uyariyta atin. Hinaspa justiciata ruwayta atin llapanchispaq, mana 
imanpas sayakuspa. </p>

<h4>(8) PUSAQ KAQ</h4>

<p>Kanmi derechonchis amparawananchispaq, derechonchista saruqtinku. Derechonchista 
saruqtinkuqa, amparawanchismi chay juezkunapas autoridadkunapas. K'apaqtan amparawanchis, 
ama kaqmanta derechonchis sarunankupaq. </p>

<h4>(9) ESQON KAQ</h4>

<p>Manan pipas, qasi kaqtaqqa, yanqapuni capturasqa kayta atinchu, nitaqmi carcelman 
wichq'asqa kayta atinchu, nitaq llaqtanmanta qarqosqa kayta atinchu. </p>

<h4>(10) CHUNKA KAQ </h4>

<p>Demandanchis kaqtin, otaq cargochasqa kaqtinchis, kanmi derechonchis juezpapi 
willakunanchispaq. Juezqa iman kaqllata uyariyta atin, mana pimanpas sayakuspalla, nitaqmi 
pakallanta ruwanmanchu, llaqtaq qayllanpi ruwayta atin. </p>

<h4>(11) CHUNKA HUKNIYOQ KAQ </h4>

<ol>
  <li>Cargochasqa kaqtinchisqa, manan juezqa - Huchayoq kanki, - niwaswanchu, leyman hina 
    manaraq yachaspa cheqaychus o manachus huchanchis kan chayta tarispa. </li>
  <li>Ñoqanchis imatapas ruwaqtinchis, manaraq chay ley t'aqtakamuchaqtin, manan chay ley 
    huchachawaswanchu castigawananchispaq. </li>
</ol>

<h4>(12) CHUNKA ISKAYNIYOQ KAQ</h4>

<p>Manan pipas, qasi kaqtaqa, yanqapuni turiyamuwaswanchu, ni ayllunchistapas, nitaq 
wasinchistapas, nitaq cartanchistapas. Manan pipas yanqapuni k'amiwaswanchu, nitaq 
huchachawaswanchu tumpaspa, nitaq runa kayninchista qepachiwaswanchu. Chaykunamantan ley 
amparawanchis. </p>

<h4>(13) CHUNKA KIMSAYOQ KAQ</h4>

<ol>
  <li>Kanmi derechonchis libre purikunanchispaq maymanpas. Kantaqmi derechonchis maypipas 
    tiyakunanchispaq, munasqanchisman hina. </li>
  <li>Kanmi derechonchis Peru llaqtanchismanta lloqsinanchispaq, qepakama kaqmanta Peru 
    llaqtanchisman kutimpunapaq, munasqanchisman hina. </li>
</ol>

<h4>(14) CHUNKA TAWAYOQ KAQ</h4>

<ol>
  <li>Kan mi derechonchis llaqtanchispi nishuta ñak'arichiwaqtinchis qatiykachaspapas, huk 
    llaqtamanpas lloqsinanchispaq, hinaspa hawka tiyananchispaq. </li>
  <li>&nbsp;</li>
</ol>

<h4>(15) CHUNKA PICHQAYOQ KAQ</h4>

<ol>
  <li>Kanmi derechonchis llapanchispa nacionniyoq kananchispaq, ñoqanchischu Peruano kanchis 
    chay hina kanapaq. </li>
  <li>Kantaqmi derechonchis nacionninchismanta lloqsispaqa hu~k nacionniyoq kanapaq. </li>
</ol>

<h4>(16) CHUNKA SOQTAYOQ KAQ</h4>

<ol>
  <li>Kanmi derechonchis, wiñayta ushaspa, llank'ayta yachaspa, kasarakunanchispaq, chaymanta 
    wawakunayoq aylluyoq kananchispaq. Kasarakuswan piwanpas, munasqanchisman hina, ima 
    rikuqwanpas, yuraqwanpas, yanawanpas, may llaqtayoqwanpas, ima Dios khuyaqwanpas. 
    Hinaspataqmi warmipas qaripas kaq derechoyoqllan kanchis. </li>
  <li>Qaripas warmipas mayqenpas mana munaspanqa, manan kasarakunmanchu, nitaq pipas 
    obliganmanchu, - Kasaray, - nispa, mana munaqtaqa. </li>
  <li>Chay tayta mama llapa wawankunayoqta estadoqa sumaqta yanapayta atin, huk tayta hinalla. 
  </li>
</ol>

<h4>(17) CHUNKA QANCHISNIYOQ KAQ</h4>

<ol>
  <li>Kanmi derechonchis kaqninchiskunayoq kanapaq, kantaqmi derechonchis hayk'a runapas kuska 
    kaqniyoq kaspa kaqninchis kananpaq. </li>
  <li>Manan pipas, qasi kaqniyoqtaqa, yanqapuni kaqninchiskunataqa qechuwaswanchu. </li>
</ol>

<h4>(18) CHUNKA PUSAQNIYOQ KAQ </h4>

<p>Kanmi derechonchis imaynatapas, yuyayninchisman hina, piensananchispaq, hinaspa imayna 
piensasqanchisman hina kawsanapaq, hinaspa mayqen Diostapas khuyananchispaq, pacha 
mamatapas, hanaq pachatapas, huktapas. Kantaqmi derechonchis, sapallanchis otaq hayk 'apas 
runakuna kuska, huñunakuspa kaspanchis, mayqen Diostapas adorananchispaq, kasunanchispaq, 
mañakunanchispaq, mayqen Diosmantapas yachachinanchispaq, mana pi tapas manchakuspa, sut 
'inta ruwaspa. </p>

<h4>(19) CHUNKA ESQONNIYOQ KAQ</h4>

<p>Kanmi derechonchis imaynatapas yuyayninchispi piensananchispaq, hinaspa chay 
piensasqanchiskunata rimarinanchispaq, ama pitapas manchapakuspa, nitaq pipas 
hark'awaswanchu. Kantaqmi derechonchis piensasqanchista rimarinanchispaq periodicopi 
qelqachispapas, radiopipas, televisionpipas, may llaqtapipas kaspanchis. </p>

<h4>(20) ISKAY CHUNKA KAQ</h4>

<ol>
  <li>Kanmi derechonchis huñunakunanchispaq, asambleapi hina, rimanakunanchispaq. Kantaqmi 
    derechonchis asociacionta cooperativata ruwananchispaq. </li>
  <li>Manataqmi pipas yaykuchiwaswanchu ima asociacionmanpas, mana munaqtaqa. </li>
</ol>

<h4>(21) ISKAY CHUNKA HUKNIYOQ KAQ</h4>

<ol>
  <li>Kanmi derechonchis llaqta kamachiq kananchispaq, otaq votacionpi llaqta kamachiqta 
    akllananchispaq. Llapanchis llaqta kamachiyman yaykuyta atinchis, llaqtaq akllasqan kaspa. 
  </li>
  <li>Manan pipas llaqta kamachiyman yaykunmanchu, mana akllasqa kaspaqa.</li>
  <li>Akllasun votacionpi, munasqanchisman votaspa. Manataqmi pipas obligawaswanchu, 
    -Hukllaman sayasun, - nispa. </li>
</ol>

<h4>(22) ISKAY CHUNKA ISKAYNIYOQ KAQ </h4>

<p>Kanmi derechonchis estadoqa yanapawananchispaq allin kawsaypi, allin taqyasqa, 
tukuyniyoq tiyanapaq, ama uywa hina kanapaq. </p>

<h4>(23) ISKAY CHUNKA KIMSAYOQ KAQ </h4>

<ol>
  <li>Kanmi derechonchis llank'ananchispaq ima llank'aypipas mayqen llank'aypas 
    akllakunanchispaq, hinaspa mana llank'ayta tariqtinchistaq, estado yanapawananchispaq. </li>
  <li>Kanmi derechonchis, chay llank'asqanchisman hina, kaqlla pagopas chaskinanchispaq, mana 
    pimanpas llallichastin. </li>
  <li>Llapan llank'aqpan kan derechonchis, llank'asqanchisman hina, allin pago chaskinapaq, 
    familianchispas allin kawsaypi kananpaq, allin sumpayta chay pago aypananpaq. </li>
  <li>Kanmi derechonchis llank'aq masinchiskunawan huñunakunanchispaq, hinaspa ima 
    derechonchistapas mañakuspa valechikunanchispaq. </li>
</ol>

<h4>(24) ISKAY CHUNKA TAWAYOQ KAQ</h4>

<p>Kanmi derechonchis ílank'aspa samananchispaq, samariq hina kusikunanchispaq, ima 
pukílaypipas. Manan chay llank'achiqpas ruwachiwaswanchu nishu unayta mana samarichistin. 
Kantaqmi derechonchis wakin samariy p'unchawkunapas, hatun p'unchawkunapas, 
ganananchispaq. </p>

<h4>(25) ISKAY CHUNKA PICHQAYOQ KAQ </h4>

<ol>
  <li>Kanmi derechonchis allin kusi kawsaypi kananchispaq, mikunanchis p'achanchis mana 
    qesawananchispaq, wasinchis kananpaq, onqoqtinchis hampichiwananchispaq. Kantaqmi 
    derechonchis pipas estadopas yanapawananchispaq, mana llank'aykuna kaqtinpas, 
    onqoqtinchispas, manaña llank'ayta atiqtinchispas, machuyaqtinchis0ñapas, qarinchis 
    warminchis wañuqtinpas, ima llakipiña kaqtinchispas. Hinaspa wachakuq warmikunapas 
    wawakunapas derechonchis kan qawasqa yanapasqa kananpaq. </li>
  <li>Hinaspataqmi kasarasqaq wawanpas mana kasarasqaq wawanwanpas kaq derechoyoqllan kanchis 
    qawasqa yanapasqa kananpaq. </li>
</ol>

<h4>(26) ISKAY CHUNKA SOQTAYOQ KAQ </h4>

<ol>
  <li>Kanmi derechonchis estudiananchispaq, hinaspa obligatorio escuela primariapi 
    estudiananchispaq mana qolqeta pagaspalla. Kantaqmi derechonchis, allin estudiasqanchisman 
    hina, secondariapipas, estudios superiorespipas estudiananchispaq. </li>
  <li>Hinaspa escuelapi yachapanchis allin runa kayta. Hinaspa chay derechonchiskunata 
    yachaspaqa khuyanakusun, may llaqtayoqña kaqtinchispas, may Diosniyoq kaspapas. </li>
  <li>Tayta mamakuna derechoyoq kanchis.imayna laya educacionpipas wawanchiskuna 
    educananchispaq, estadoqpipas, particularpipas, munasqanchisman hina estudiachinapaq. </li>
</ol>

<h4>(27) ISKAY CHUNKA QANCHISNIYOQ KAQ</h4>

<ol>
  <li>Kanmi derechonchis allin kayta yachapaspa kananchispaq, yachayninchisman hina, 
    fiestakunapipas kanapaq, tusupakuypi takipakuypi tocapakuypi kanapaq folklorninchisman 
    hina huk artekunapipas kanapaq. </li>
  <li>Hinaspa scienciaq ñawpasqanman hina, llapanchis chay scienciaq ruwasqankunayoq kanapaq, 
    mosoq hampikunapas, aparatokunapas, maquinakunapas, hukkunapas. </li>
</ol>

<h4>(28) ISKAY CHUNKA PUSAQNIYOQ KAQ </h4>

<p>Llapa nacionkuna kuskalla ruwayta atinku, chay llapa qawasqanchis derechonchiskuna 
ruwaspa kanapaq. </p>

<h4>(29) ISKAY CHUNKA ESQONNIYOQ KAQ</h4>

<ol>
  <li>Llapanchispan deberninchis kan ayllupipas llaqtapipas ima comun ruwaykunapipas 
    yanapanapaq, kay Peru llaqtapipas estadoman yanapanapaq, atiyninchisman hina. </li>
  <li>Chay llapa ruwananchis derechonchiskunata ruwaspa, mana hukpa derechonwan 
    qechupanakusunchu, cheqninakusunchu, saruchanakusunchu. </li>
  <li>Mana llaqtatapas naciontapas tusñuswanchu nitaq t'uktiswanchu, chay derechonchiskunata 
    ruwaspa. </li>
</ol>

<h4>(30) KIMSA CHUNKA</h4>

<p>Manan pipas kay qawasqanchis derechonchiskunata qechuwaswanchu, nitaq pakawaswanchu 
yachananchismanta, maypi kaqtinchispas.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
