<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Totonaco, ">
<title>OHCHR: Totonaco () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="top_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="top_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/top.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="top.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Totonaco Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">80,000 (1982)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Mexico</span> <br>
    <br>
    <span class="highlighthead">Background</span> <br>
    <span class="highlighttxt">It is spoken, including all Totonac varieties which are largely inherently intelligible, by over 300,000 people. Many are bilinguals with Spanish as a second language. It is a member of the Zoquean group of North American Indian languages.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<p>Xlikgalhkaw diciembre 1948, ama Putum tatamakxtumit xala Naciones Unidas matlanilh chu 
makgp'un tumilh Lata' tu kaminini lakch'ixkuwin xlitilanka k'akilhtamaku nema atapintsu 
amaka lichiwinankan. La akgtum wlika tapuwan, kawanika ama pulataman nema tamakg 
p'untumilh ama limakgch'iwin, katamak'atsi ninankg'olh, katalikgalhtawakg'alh, chu 
katilakgalhchiwinalh, nak tipakgatsi pukgalhtawakga, nema wi nak ama pulataman.</p>

<hr WIDTH="70%">

<h3>LATA' TU KAMININI LAKCHIXKUWIN XLITILANKA KAKILHTAMAKU TUKU XWANA</h3>

<h4>[Preamble]</h4>

<p>K'atsikan xlakata latapulikan ka'unin, ni kgatayakan ti tlakatnan cha tlan latamakan 
nak k'alihtamaku tamaklakask'ini nak ixlatamatkan lakch'ixkawin na chuna tu kaminini wakg 
ti tawilana nak akgxtakga chu xatalakgapasni. </p>

<p>K'atsikan xlakata ni wakg lakgapaskan chu matlanikan lata' tu kaminini lakchi'ixkuwin, 
wa ama' kalilak tayamikanit ixtalatamatkan lakch'ixkuwin; ama talakapastakni nema matlani 
ixlatamat lakch'ixkuwin, wa ama tokgokg'emaka xlakata tlan nalatamakan nak k'akilhtamaku 
chu lakgmakgankan tu nitlan la tajikuati, ta'akgxtakgajnat, nema makgalipuwanankan chu 
tlan nalakanajlinikan, nachuna tlan nalakgach'ixkunikan tu ch'atum ch'atum makanajli. </p>

<p>K'atsikan xlakata snun makuan ama' tukaminini lakch'ixkuwin wa chi tlan 
limakgchiwinankan xlakata tlan namakgantuxtikan, chu ch'ali t'uxama ni nalalakatak'ikan 
nema ta'akgch'a panankgomona chu talaktayaminamana. </p>

<p>K'atsikan xlakata ntlan putsakan katalapaxk'ilh pulataman. </p>

<p>K'atsikan xlakata pulataman nema tapakgtanumana nak Naciones Unidas tamast'anit 
ixtachiwinkan, xlakata tamatl'iwekglha talakask'init nema kaminini lakch'ixkuwin xlakata 
tlan natalatama chu ch'ixku nakatlawakan nachunalitum akxtum ixlitl'iwekgekan ch'atum 
ch'ixku, la ch'atum puskat xlakata tlan natalatama, ni natatakglhuwi chu lipaxau 
nalatawilakan niti la'akgch'apawali. </p>

<p>K'atsikan xlakata pulataman nema natamakgk'atsi, talitayanit xlakata nata'amana 
tamakgtayanan akxni natamakaskuja xamakgapitsi nema tatap'akgsi nak Naciones Unidas, 
xlakata ch'ixku nakatlawakan wakg titalamana nak k'akilhtamaku chu tu kaminini 
lakch'ixkuwin; chu. </p>

<p>K'atsikan xlakata pala wakg lakgapaskan tu kaminini lakchixkuwin xlakata tlan 
natalatama nachuna xlakata tlan ka'unin talatapuli, tlan namakgantuxtikan tak'atsin nema 
lichiwinamaka; 

<dl>
  <dt><b>PUTUM TAMAKXTUMIKAN LITAYAKAN</b> <b>LATA' TU KAMININI LAKCH'IXKUWIN </b></dt>
  <dt><b>XLITILANKA KAKILHTAMAKU </b></dt>
  <p>Lipokgtum tapuwan nema takg'alhi lakalhuwa pulataman limatliwekglhat xlakata ch'atunu 
  ch'atunu lakch'ixtuwin nachuna pumap'akgsin katamakgp'untumilh nak pukgaltawakga chu nak 
  akgxtakga kakamatlanica ama tu kaminini lakch'ixkuwin nachuna kamakatsininanka nak 
  lakatunu pulataman chu nak k'akilhtamaku ama tlan tapuwan chu kamaklakask'inka nak 
  ixlitilanka k'akilhtamaku, xlakata wakg pulataman nema tatamakxtuminit nak Naciones Unidas 
  nachuna xamakgapitsin nema na'ana takilhwak'ana natamaklakask'in ama tapuwan nema kaminini 
  lakch'ixkuwin xlakata tlan natalatama. </p>
</dl>

<h4>Limap'akgsit 1</h4>

<p>Wakg lakch'ixkuwin talakgawan nak ka'unin niti ka'akgch'apawalinit nachuna wakg 
takg'alhi ixtamaxanatkan chu tu kaminini, je'e wanp'utun xlakata wakg talakpuwanan, 
talalakgk'atsan liwakg, talakask'ini xlakata wakg natalamakgtaya. </p>

<h4>Limap'akgsit 2</h4>

<p>Wankg lakch'ixkuwin ixkalilakgchat tu kaminini chu ixlatamatk'an xalak ka'unin nema 
talhkalh akxni putum tamakxtumika nila lakats'alakan akxtum kalakgchan lakch'ixkuwin, nila 
ta'aninikan la tata'si pala lakgsmumokgo, laksmalala, nachuna pala tsumat chu kg'awasa, 
ixtalakapastakni, nachuna pala tlan wi, ni tlan wi, pala kg'alhi tumin, wakg kaminini 
lakch'ixkuwin kakalakgch'alh tu xlakatatkan xlakata tlan natalatama. </p>

<p>Nachunalitum nila ka'akgts'akswakan lakch'ixkuwin nema talamana alakatunu pulataman 
nema ni ixakstu tap'akgsi, chu nikg'alhi ixlamp'akgsit, wakg lakch'ixkuwin nakalakgchan tu 
kaminini, nila ta'aninikan pala ixpulataman tatapawatawalinit alakatunu nachuna pala tunu 
pula taman nema likilhwaka'. </p>

<h4>Limap'akgsit 3</h4>

<p>Wakg lakch'ixkuwin minini nalatama, nalatapuli nak ka'unin nachuna namakgtakg'alhkan 
ixlatamat. </p>

<h4>Limap'akgsit 4</h4>

<p>Nila ti akgch'apawalikan ni pala chuta' maskujukan; nak k'akilhtamaku lakgkuanit 
limap'akgsit nema ixli'akgch'apawalinankan nachuna nema chuta' ixlimaskujunankan maski 
xakalalawa. </p>

<h4>Limap'akgsit 5</h4>

<p>Nila ti makgxtakgakgnikan, la chi ka'akgkg'aximika chu katamaknuka nak pulach'in, 
katlawaka la kitistanka, la ni kakg'alhilh ixlistakni. </p>

<h4>Limap'akgsit 6</h4>

<p>Wakg lakch'ixkuwin kaminini kakach'ixkutla waka nak ixlatamat, kani kalatamalh. </p>

<h4>Limap'akgsit 7</h4>

<p>Wakg lakch'ixkuwin kaminini kakamakgtakgalhka, kakalikuentaja limap'akgsin nema 
walikanit, nachuna nila maklakask'inkan limap'akgsin wata' ti kalaksakkanit. Wakg 
lakch'ixkuwin kaminini kakakxilhkata xlakata ni nakamamaxanikan chu nakalakgmakgankan la 
wan je'e talakapastani lata' tu kaminini lakch'ixkuwin. </p>

<h4>Limap'akgsin 8</h4>

<p>Wakg lakch'ixkuwin kaminini tawali xatachokgot limap'akgsit akxni kalaktayaminaka tu 
xla lakgcha, la wan limap'akgsin lakatunu pulataman. </p>

<h4>Limap'akgsin 9</h4>

<p>Nila ti machokgokan nak tijya, tamaknukan nak pulach'in, chu tantlakgaxtukan nak 
ixpulataman. </p>

<h4>Limap'akgsit 10</h4>

<p>Akxni kamalakapukanit lakchi'ixkuwin kaminini kakakgaxmatka k'akapulhuwa, nala 
xamakgapitsi, xlakata tlan natawan tu xlakan kalilh kuyuyawamaka pala kana, ni kana, chu 
ama map'akgsinanin niti ta'amana tatataya, xlak'an t'anks ta'amana tamap'akgsinan chu 
natawan tiku tlawanit ixtalakgalhin pala minini kalikgatayaka chu pala minini kakaxtlawalh 
ixtalakgalhin. </p>

<h4>Limap'akgsin 11</h4>

<ol>
  <li>Lata' ti liyawakanit talakgalhin tlan wankan xlakata xlaka nitu tlawan, pala ni 
    makgalulokgkanit tu lilhkuyuyawamaka, la wan limap'akgsin nachuna kakapulhuwa nakgaxmatkan 
    xlakala ti malakgsi kanit tlan nawan tu xla k'atsi. </li>
  <li>Nila litamaknukan nak pulach'in ch'atum ch'ixku ama' talakgalhin nema ninaj ixtalhkan 
    nak limap'akgsin xalak pulataman chu xtilinka k'akilhtamaku, akxni chu lalh. Nachuna litum 
    nila limawakakan ixlitliwekge limap'akgsin akxni takgalulokga tipatum talakgalhin, 
    nawalikan limap'akgsin la minini akxni chu lalh talakgalhin. </li>
</ol>

<h4>Limap'akgsin 12</h4>

<p>Nila ti talakgslakgkan nak ixlatamat, nak ixchik, nak ixpakganat chu nak 
ixtamaklakask'init, ni pala tlan mamaxanikan, talaslakgkan. </p>

<p>Wakg lakch'ixkuwin kaminini kakalikgatayaka xlakata ni nakatalaslakgkan. </p>

<h4>Limap'akgsin 13</h4>

<ol>
  <li>Wakg lakch'ixkuwin kaminini katalatapulilh xanita' ta'amp'utun nachuna katalatamalh ni 
    talakgati, katayawalh ixch'ikkan nak ixpulatamankan. </li>
  <li>Wakg lakch'ixkuwin kaminini ta'an lata' xlak'an ni talatapulip'utun, tlan tataxtu nak 
    ixpulatamankan chu natlan tataxtu nak ixpulatamankan chu natlan tatasp'ita xni xlak'an chu 
    talakpuwan. </li>
</ol>

<h4>Limap'akgsin 14</h4>

<ol>
  <li>Pala ti tataxtukan minini an latama alakatunu pulataman, lata'ni namakgamakglh tinankan. 
  </li>
  <li>Je'e tlan talakapastakni nila maklakask'inkan akxni tlawakan talakgalhin nema nima tlani 
    lata' tu kaminini lakch'ixkuwin chu ixtapuwan Naciones Unidas. </li>
</ol>

<h4>Limap'akgsin 15</h4>

<ol>
  <li>Wakg lakch'ixkuwin kaminini kakalilakgapaska ixpulatamankan. </li>
  <li>Nila ti lakgmakganikan ixtukuwini ixpulataman nema tatap'akgsi nachuna pala ti 
    lakgxtapalip'utun tlan tlawa nila ti liwani. </li>
</ol>

<h4>Limap'akgsin 16</h4>

<ol>
  <li>Lakch'ixkuwin chu lakchajan akxni talakstakgonit tlan tatamakgaxtokga, nila ti kaliwani, 
    chu tlan talatatamakxtumi xala alakatunu pulataman, maski tunu la t'ani ixmaknikan, maski 
    tunu tu lipawan ch'atum ch'atum; chu kaminini kakamaxk'ika tu kalakgchan, akni 
    tamakgaxtokga nachuna pala talamakgxtakga. </li>
  <li>Tlan tamakgaxtokgkan akxni ixch'atuykan ch'ixku chu puskat tlan tawalinit ixtapuwankan. </li>
  <li>Tamakgaxtokgat wa ama matliwekglha tach'ix kuwit, wa chi ama map'akgsinan chu 
    xamakgapitsi lakch'ixkuwin natamakgtaya xlakata nitu malini. </li>
</ol>

<h4>Limap'akgsit 17</h4>

<ol>
  <li>Wakg lakch'ixkuwin kaminini takg'alhi ixmaklakask'initkan pala tlan li'akstu chu 
    liputum. </li>
  <li>Nila ti chuta' makglhtikan ixmaklakask'init. </li>
</ol>

<h4>Limap'akgsin 18</h4>

<p>Katiwa tlan wan ixtalakapastakni nachuna tlan laksaka tu ama lipawan nila ti kaliwani; 
je'e talakask'in namatlani pala ch'atum lakgxtapalip'utun tu lipawan tlan tlawa, nachuna 
pala mak'atsinan p'utun akxni putum walaka, pala ni kakapulhuwa tlawap'utun natlanlitum 
nachuna pala kamasini xamakgapatsi nitu wanp'utun. </p>

<h4>Limap'akgsin 19</h4>

<p>Katiwa tlan wan tu lakpuwan chu mak'atsininan ixtalakapastakni, nila ti wani xlakata ni 
katlawalh ni pala nalitalaslakgkan, tlan putsanan nachuna tlan katuwa namak'atsinikan chu 
xla tlan makgp'untumi xanita lakpuwan, nachuna tlan laksaka tu limakgp'utumi p'utun. </p>

<h4>Limap'akgsikan 20</h4>

<ol>
  <li>Wakg lakch'ixkuwin kaminini tatamakxtumi chu makxtum tala, pala ni ama laslakgkan. </li>
  <li>Nila ti maklakatikan xlakata nakatamakxtumilh pala ni lin tapuwan. </li>
</ol>

<h4>Limap'akgsin 21</h4>

<ol>
  <li>Wakg lakch'ixkuwin kaminini tlan pakgtanu xlakata natlan nanamap'akgsinan nak 
    ixpulataman, tlan wa tlan litaya xamap'akgsina chu tlan talhkayawa ixlakgapuxokgo kan. </li>
  <li>Wakg lakch'ixkuwin kaminini kakamakgamakgtayaka xlakata tlan natamap'akgsinan la 
    xamakgapitsin chu tlan natataskuja tach'ixkuwit nak ixpulataman. </li>
  <li>Ixtalakapastaknikan tach'ixkuwit xalak pulataman, wa amaka tiyakan tapuwan nema 
    nalimapakgsinankan nak pulataman; je'e tapuwan amaka mat'anksakan akxni 
    nakalakalhkayawakan ti ta'amana tamap'akgsinan; akxni nalakalhkayawanankan kak'apulhuwa 
    natlawakan xlakata wakg nak'atsikan, nachuna ch'atunu ch'atunu nawan ti lakask'in 
    kamap'akgsinalh chu niti ixlik'atsit tiku tatayalh, natlanlitum lakputsapalakan nikula 
    tlan lakalhkayawanenkan chu ni katawi ixtakglhuwit tach'ixkuwit xlakata tlan nawan ti 
    lakask'in kamap'akgsinalh. </li>
</ol>

<h4>Limap'akgsit 22</h4>

<p>Tach'ixkuwit nema tap'akgsi nak ixpulataman minini ch'ixku katlawaka ni kamalakgawanika 
ta'akglhuwat, wa chi ama map'akgsinanin lakatunu pulataman chu xlitilanka kakilhtamaku 
nata'akxilha xlakata tlan ka'aninilh nak ixlitlajakan tumin, tlan ch'ixku katlawaka, 
katatliwekglhi ixlatamatkan xlakata tlan natalatama ch'atunu lakch'ixkuwin. </p>

<h4>Limap'akgsit 23</h4>

<ol>
  <li>Wakg lakch'ixkuwin kaminini nataskuja, tlan natalaksaka tu taliskujp'utun nachuna ni 
    kalimawak'akan taskujut, makxtum nach'alhkatnankan niti tlakg maskujukan, nachuna 
    na'akxilhkan xlakata niti katamakgxtakglhi ni pala taskujut wakg kach'alhkatnanka. </li>
  <li>Wakg lakch'ixkuwin kaminini akxtum kakaxokgonika pala piwa taskujut tatlawamana. </li>
  <li>Wakg lakch'ixkuwin nema taskuja kaminini akxtum kakaxokgonika kaka'akchanilh xlakata 
    tlan nat'atalatama ixkaman chu ixpuskan nachuna tlan katuwa kalimakgamakgtayakan xlakata 
    nitu nakats'angani. </li>
  <li>Wakg lakch'ixkuwin minini tamalakatsuku tamakxtumit xach'alhkatnanin nachuna tlan 
    tap'akgtanu ni wija xlakata tlan nalikgatayakan chu t'amakglhtinankan tu lakgchan. </li>
</ol>

<h4>Limap'akgsin 24</h4>

<p>Wakg lakch'ixkuwin kaminini katajaxlhi, kakamaxkika kilhtamaku xlakata natajaxa, 
pulhkakan kilhtamaku la naskujkan, nachuna napalhkawalikan akgtum kilhtamaku akxni 
natamakjaxa chu nakamaskgawikan. </p>

<h4>Limap'akgsin 25</h4>

<ol>
  <li>Wakg lakch'ixkuwin kaminini xlakata tlan katat'alatamalh ixkamankan, ixchatkan, 
    ixkgolokan chu ixtalakgapasnikan nema makxtum tatawilana, laksululu katalatamalh, 
    kat'anilh ixliwaykan, ixtalahkgankan, ixchikan, kakak'uch'ika nachuna kakamalakgastanika 
    xlakata lipaxaw natalatama, nachunalitum kakamakgamakgtayaka pala ni takgalhi 
    ixpuch'alhkatnikan, pala tat'atalha, pala puwini tawan, pala tatalakgalhi, pala 
    talakgkgolon nachuna pala wi tu ni kamaxki kilhtamaku nataskuja. </li>
  <li>Ti makgastaknan chu lakgskgat'an kaminini kakakuentajka chu kakamakgamakgtayaka. Wakg 
    laktsu kaman kalikuentajat tlan pala ixtikukan tatamakgaxtokgnit, pala ni 
    tatamakgxtokgnit, akxtum kalimakgtakg'alhat. </li>
</ol>

<h4>Limap'akgsit 26</h4>

<ol>
  <li>Wakg lakch'ixkuwin kaminini kakamakgalhtawakgeka. Ama takgalhtawakga chuta' mast'akan ni 
    amaka xokgokan nema snun tamaklakask'ini, chu wakg lakch'ixkuwin kalimakgalh tawakget. 
    Xalaklanka takg'alhtawakga wakg nakamaxk'ikan kilhtamatu katamak gamakglhtinalh xlakata 
    tlan nataskgalahan xala lita'akgju ixtakg'alhtawakga. </li>
  <li>Nama takgalhtawakga nakamakgtaya lakch'ixltuwin xlakata tlan nataskgalalan nachuna 
    natamatlawekglha lata tu kaminini lakch'ixkuwin xlakata tlan natalatama la ka'unin, niti 
    naka'akgch'apawali, nachuna nama takgaltawakga nalakputsa nikula tlan lapatinikan xlakata 
    wakg tlan nalatalalin lipulataman chu putunu lakchi'ixkuwin, nachuna ni 
    katalamakg'asitsilh ch'atum ch'atum kalipawa tu xla makanajlhi, nachunalitum 
    nalamak'atsinikan ixtapuwan Naciones Unidas xlakata lipaxaw nalatamaya. </li>
  <li>Xanatikun kaminini natalaksaka tuku talakask'in kakamasinika ixkamankan. </li>
</ol>

<h4>Limap'akgsin 27</h4>

<ol>
  <li>Wakg lakch'ixkuwin kaminini katap'akgtanulh xani talakgati nema limalakgastaninankan, 
    chu tlawakan nema likaxyawanankan, wakg lata' tu matliwekglha tlan latamat, nachuna tlan 
    tapakgtanu akxni matlanikan latamat xalak pulatam chu pala tlan skgalalanp'utukan. </li>
  <li>Wakg lakch'ixkuwin kaminini kakuentajnika ixtaskujutkan nema tatlawnit pala tats'okgni, 
    takaxtlawan lata' tu tamala kgnunit xlakata niti nakalakgamakglhti ixtapuwankan lata' 
    xlak'an tu tamalakatsukinit. </li>
</ol>

<h4>Limap'akgsin 28</h4>

<p>Wakg lakch'ixkuwin kaminini xlakata kamakgantaxtika lata' tu kaminini lakch'ixkuwin 
nema tlahkani nak ixtachiwin Naciones Unidas, chu t'anks kamaklakask'inka. </p>

<h4>Limap'akgsin 29</h4>

<ol>
  <li>Wakg lakch'ixkuwin kaminini nanatap'akgtanu nak taskujut xalak pulataman xlakata tlan 
    natatach'ixkuwali. </li>
  <li>Akxni maklakask'inkan lata' tu kaminini lakch'ixkuwin chu nila ti la'akgch'apawali, je'e 
    talakask'init ama tokgokge' la wan limap'akgsit nema mintilhakanit kilhwantilhamaka, 
    xlakata tlan namakgantaxtikan lata' tu kaminini lakch'ixkuwin chu tlan nalatamakan nak 
    k'akilhtamaku niti lixkajnit tu nalamasini, nala makgtakgalhkan nak pulataman chu wakg 
    tlan nalamakgtayan lata' lakatunu pulataman nema wakg ch'ixku talatlawakgo'. </li>
  <li>Lata' tu talhka'nit nema kaminini lakch'ixkuwin nila limakgakgamanankan pala witekg 
    maklakask'inkan chu nitlan, ni chu lakask'in Naciones Unidas. </li>
</ol>

<h4>Limap'akgsin 30</h4>

<p>Lata' tu talhkanit nak je'e tapuwan nila lakgmakgankan ni pala map'akgsinanin ixakstu 
natak'atsi, niwanp'utun xlakata maxk'imama litliwekge lakatum pulatam, putum lakch'ixkuwin 
xlakata natatlawa lata' tu talakaskin nachunalitum nila kgaxmatmakgankan tu kaminini 
lakch'ixkuwin chu nanila ka'akgch'apawalikan, la wan je'e talakapastakni tu kaminini 
lakch'ixkuwin. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
