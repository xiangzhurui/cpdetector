<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Ndebele, ">
<title>OHCHR: Ndebele () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nel_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nel_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/nel.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nel.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Ndebele Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">588,000 (1995)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Zimbabwe, South Africa, Botswana</span> <br>
    <br>
    <span class="highlighthead">Background</span> <br>
    <span class="highlighttxt">It has 2 million speakers and belongs to the Bantu branch (Nguni group) of the Niger-Congo family. The name of the ethnic group speaking Ndebele is "Matabele". It is one of the main languages of Zimbabwe, close to Zulu. Conversely, Ndebele of Transvaal, in Sout Africa, is related to Northern Sotho.</span><br>
    <br>

    <br>
    <span class="highlighttxt">
    Received: 19980824<br>
    Posted: 19980824<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>AMALUNGELO OMUNTU WONKE EMHLABENI WONKE JIKELELE</h3>

<h4>[Preamble]</h4>

<p>Loba isimilo lenhlonipho lamalungelo agcweleyo oluntu kuyisisekelo senkululeko, 
lesokulunga lokuthula emhlabeni,</p>

<p>Loba ukunganaki lokungahloniphi amalungelo abantu kubangele izenzo zocuku oludabula 
inhliziyo lenembeza, kwadala umhlaba lapha abantu abangathola khona injabulo lenkululeko 
yokuthi bakhulume bekhululekile bengesabi njalo kungekho ubuyanga, konke lokhu 
kuphakanyiswa njengento eqakathekileyo ngabantu bonke,</p>

<p>Loba ukuze umuntu angavuki umphenyana ngenxa yokucindezelwa, kufanele ukuthi amalungelo 
abantu asekelwe ngumthetho,</p>

<p>Loba kufanele ukukhulisa ubudlelwano phakathi kwezizwe,</p>

<p>Loba abantu baMazwe aManyaneyo betshengise ukholo lwabo kumalungelo oluntu lokuhlonipha 
lokuqakathekisa umuntu emalungelweni alingeneyo lamalungelo alinganayo phakathi kwamadoda 
labafazi, lokuzimisela ukuthuthukisa ingqubelaphambili lokuhlala kuhle kwabantu,</p>

<p>Loba amazwe ami wodwa ezimisela uKumanyana laMazwe aManyaneyo ukuze aqakathekise 
ukuhlonitshwa kwamalungelo abantu,</p>

<p>Lobanje ulwazi lwamalungelo blwenkululeko kuyinto eqakathekileyo, ukuze amalungelo 
lenkululeko kwaziwe,</p>
<b>

<p>INKUNDLA YEZIZWE ITHI</p>
</b>

<p>Lesisivumelwano samalungelo oluntu silotshiwe ukuze umuntu lezigaba zabantu jikelele 
zigcine lesi sivumelwano engqondweni, yizizwe zonke lamazwe asabuswa ngamanye.</p>

<p>&nbsp;</p>

<h4>Isivumelwano</h4>

<p>Abantu bonke bazalwa bekhululekile njalo belingana kumalungelo abo. Balesipho 
sikanembeza, ngakho bamele baphathane ngomoya otshengisa ubuhlobo lobunye.</p>

<h4>Isivumelwano 2</h4>

<p>Wonke umuntu ulelungelo lokuthola inkululeko lamalungelo alotshwe kulesi sivumelwano 
hngokupheleleyo kunganakwa ubuhlobo, umbala, ukuthi uyindoda kumbe ngumfazi, ulimi, 
ukholo, ezimayelana lombangazwe, lenotho kanye lasipi lasiphi isimo phakathi kwabantu.</p>

<p>Njalo kakusoze kube lomahluko ekuphathweni kwabantu emthethweni loba ngowaliphi ilizwe 
loba yisiphi lesimo selizwe lapho umuntu avela khona - lanxa lelolizwe lizibusa kumbe 
libuswa ngelinye.</p>

<h4>Isivumelwano 3</h4>

<p>Wonke umuntu ulelungelo lempilo, lelenkululeko lelenhlalakahle.</p>

<h4>Isivumelwano 4</h4>

<p>Kakho umuntu ozakwenziwa isigqili, kumbe isithunjwa; ubugqili lokuthengisa izichaka 
kuzanqatshelwa ngazo zonke indlela.</p>

<h4>Isivumelwano 5</h4>

<p>Akula muntu ozahlutshwa ahlukuluzwe loba aphathwe ngesihluku langendlela eyangisayo 
kumbe elocuku.</p>

<h4>Isivumelwano 6</h4>

<p>Wonke umuntu ulelungelo emthethweni lokuphathwa njengomuntu.</p>

<h4>Isivumelwano 7</h4>

<p>Bonke abantu bayalingana phambi komthetho, kungekho bandlululo. Abantu bonke 
bayavikelwa ekubandlululweni. Ubandlululo luvunyelwa yisivumelwano lesi njalo akuvunyelwa 
ukubasela ubandlululo.</p>

<h4>Isivumelwano 8</h4>

<p>Omunye lomunye umuntu ulelungelo lokuvikelwa ngababusi lomthethwandaba uma kulezenzo 
ezephula amalungelo akhe asemthethweni.</p>

<h4>Isivumelwano 9</h4>

<p>Akumelanga ukuthi umuntu abotshwe okungekho emthethweni, loba abotshwe mahlayana, loba 
axotshwe elizweni lakubo.</p>

<h4>Isivumelwano 10</h4>

<p>Omunye lomunye umuntu ulelungelo lokuthi athoniselwe icala phambi kwenkundla ezimeleyo 
kumbe agwetshwe yinkundla engabandlululiyo ekuthetheni amacala.</p>

<h4>Isivumelwano 11</h4>

<ol>
  <li>Omunye lomunye umuntu owetheswe icala ulelungelo lokuthi aphathwe njengomuntu ongela 
    cala aze adliwe licala emthethwandaba. Kumele njalo aphiwe ithuba lokuthola umeli.</li>
  <li>Kakho umuntu ongajeziswa emthethweni ngenxa yecala alenzayo uma icala leli lenziwa 
    umthetho owenza lokho akwenzayo kube licala wawungekho ngaleso sikhathi. Isijeziso salelo 
    cala akumelanga sedlule isijesiso esasifanele icala lelo umthetho omutsha ungakabekwa.</li>
</ol>

<h4>Isivumelwano 12</h4>

<p>Omunye lomunye umuntu ulelungelo lokuhlonitshwa - ubuntu bakhe, imuli yakhe, umuzi 
wakhe lezincwadi zakhe. Omunye lomunye umuntu kumele avikelwe ngumthetho ezintweni ezinje.</p>

<h4>Isivumelwano 13</h4>

<ol>
  <li>Wonke umuntu ulelungelo lokuhamba lokuhlala kuwo wonke amazwe.</li>
  <li>Wonke umuntu ulelungelo lokuthutha loba kuliphi ilizwe, ngitsho laselizweni lakhe, 
    lelokubuyela elizweni lakhe.</li>
</ol>

<h4>Isivumelwano 14</h4>

<ol>
  <li>Wonke umuntu ulelungelo lokubalekela kwelinye ilizwe ukuze abe yisiphepheli khona nxa 
    ehlutshwa elizweni lakubo.</li>
  <li>Leli lungelo alikhululi umuntu obotshiweyo ngaphandle kokuba ebotshelwe izindaba 
    zombangazwe kumbe okungavunyelwa ngaMazwe aManyaneyo.</li>
</ol>

<h4>Isivumelwano 15</h4>

<ol>
  <li>Wonke umuntu ulelungelo lokuba yisakhamuzi ezweni lakhe.</li>
  <li>Kakho ongathathelwa ilungelo leli loba alelwe ukuba yisakhumuzi selinye ilizwe.</li>
</ol>

<h4>Isivumelwano 16</h4>

<ol>
  <li>Amadoda labafazi asebekhulilwe, balelungelo lokuthatha lokuthathwa babe lemizi yabo, 
    kungenani ukuthiukholo lomuntu yiluphi lokuthi ungumhlobo bani. Balamalungelo alinganayo 
    ekuthathaneni kwabo lasekwehlukaneniekeni kwaho.</li>
  <li>Umendo kumele ubotshwe ngukuvumelana kwabathathanayo.</li>
  <li>Imuli yisisekelo sezizwe, ngakho kumele isekelwe yizakhamizi languHulumende.</li>
</ol>

<h4>Isivumelwano 17</h4>

<ol>
  <li>Omunye lomunye ulelungelo lokuba lezimphala zakhe yedwa lokuba lezimpahla ndawonye 
    labanye.</li>
  <li>Kakho umuntu ongahluthunelwa indawo kanye lempahla engeyakhe.</li>
</ol>

<h4>Isivumelwano 18</h4>

<p>Omunye lomunye ulelungelo lokucabanga njengokuthanda kwakhe, lelokukhonza ngentando 
yakhe, ekhokhelwa ngunembaza wakhe. Leli lungelo lipha umuntu imvumo yokutshintsha ukholo 
lwakhe, lemvumo yokuthi yena yedwa kumbe elabanye atshengise ukholo lwakhe kumphakathi 
ngezenzo, ngokukhonza, ngokufundisa kunye Tokuziphatha kwakhe kunye lokufundisa ukholo 
lwakhe.</p>

<h4>Isivumelwano 19</h4>

<p>Omunye lomunye ulelungelo lokukhuluma izifiso zakhe lokusengqondweni yakhe. Leli 
lungelo lipha umuntu inkululeko yokudinga lokwamukela lokwazisa akwaziyo lokusengqondweni 
yakhe ngayiphi layiphi indlela lakwamanye amazwe.</p>

<h4>Isivumelwano 20</h4>
<ol>
<li> Wonke umuntu ulelungelo lokumanyana kanye lokuhlangana labanye.</li>
<li>Akula muntu ozabanjwa ngamandla ukuthi abelilunga lenhlanganiso
iphi layiphi.</li>
</ol>

<h4>Isivumelwano 21</h4>

<ol>
  <li>Omunye lomunye ulelungelo lokuphathisana lohulumende wakhe yena ngokwakhe kumbe amelwe 
    ngabakhethiweyo.</li>
  <li>Omunye lomunye ulelungelo loncedo lwelizwe lakhe.</li>
  <li>Izifiso zabantu yizo okumele ziphe uhulumende amandla okubusa. Lezi zifiso 
    zizatshengiswa lukhetho oluzakwenziwa ngezikhathi ezifaneleyo, oluzavumela njalo wonke 
    umuntu ukukhetha ngendlela engasoze itshengise abanye ukuthi ukhethe bani.</li>
</ol>

<h4>Isivumelwano 22</h4>

<p>Omunye lomunye umuntu, njengesakhamuzi, ulelungelo lokusekelwa yilizwe lakhe 
lelokusuthiseka. Lokhu kuzavela ezenzweni zesizwe sakhe lasencedweni oluvela kwamanye 
amazwe, ukuze kuthuthukiswe amalungelo akhe empilweni lasemasikweni akhe ukuze kumlethele 
inhonipho lentuthuko yobuntu bakhe.</p>

<h4>Isivumelwano 23</h4>

<ol>
  <li>Omunye lomunye ulelungelo lokusebenza lelokukhetha umsebenzi awufunayo, lelokuphathwa 
    kuhle emsebenzini, lelokuncedwa nxa umsebenzi udingakala</li>
  <li>Omunye lomunye ulelungelo lokwamukela imbandalo elingene lomsebenzi wakhe.</li>
  <li>Wonke umuntu osebenzayo ulelungelo lokuthola imbadalo efaneleyo ezokwenza ukuthi yena 
    labantwana bakhe bathole impilo lenhalakahle ehloniphekayo njengabantu, lelokusekelwa 
    ngezinye izindlela.</li>
  <li>Omunye lomunye ulelungelo lokuba lilunga lomhlangano wezisebenzi ukuze asekele izifiso 
    zakhe.</li>
</ol>

<h4>Isivumelwano 24</h4>

<p>Omunye lomunye ulelungelo lokuthatha ikhefu engephulelwa imbadalo yakhe, njalo 
ulelungelo lokusebenza amahora angamanengi kakhulukazi.</p>

<h4>Isivumelwano 25</h4>

<ol>
  <li>Omunye lomunye ulelungelo lempilo lenhlalakahle yakhe labantwana bakhe. Lokhu 
    kuhlanganisa ukudla, izembatho, indawo yokuhlala kanye lempilo enhle, ukugcinwa kuhle uma 
    engasebenzi. Lokhu kuhlanganisa abafelwaokazi, abadala, abalimeleyo labehlulekayo 
    ukuzonga.</li>
  <li>Ababelethileyo labantwana kumele bagcinwe njalo bancediswe. Abantwana bonke abazalelwe 
    emendweni kumbe ngaphandle kwawo, kumele basekelwe ngokufanayo.</li>
</ol>

<h4>Isivumelwano 26</h4>

<ol>
  <li>Omunye lomunye ulelungelo lemfundo. Imfundo ayizukuba lembadalo, kusukela phansi kuze 
    kufike esigabeni esithe thuthu. Imfundo ephansi (elementary) ngeyomuntu wonke, ngakho 
    omunye lomunye uzabanjwa ngamandla ukuthi ayithole. Imfundo ephezulu yezandla (technical) 
    lenye njalo eyolwazi olwehlukeneyo olwezigaba ezehlukeneyo kumele ibe khona, lemfundo 
    ephakemeyo kumele itholwe yilabo abayifaneleyo ngolwazi abalalo.</li>
  <li>Imfundo kuzamela ithuthukise ubuntu lokuhlonipha amalungelo obuntu lenkululeko 
    engcweleyo. Kufanele ikhulise ukuzwelana, ukuzwisisa lobudlelwano phakathi kwezizwe zonke, 
    kwemihlobo yonke lakwabenkonzo ezehlukeneyo, isekele njalo imisebenzi yeZizwe eziManyeneyo 
    (UN) yokuletha ukuthula emhlabeni.</li>
  <li>Abazali balelungelo lokukhetha imfundo yabantwana babo.</li>
</ol>

<h4>Isivumelwano 27</h4>

<ol>
  <li>Wonke umuntu ulelungelo lokumanyana labanye lokukhululeka ekuphathisaneni labanye 
    kwezemvelo lakwezamasiko lelokuvuna kukho konke okuvezwa yizifundo zemvelo.</li>
  <li>Omunye lomunye ulelungelo lokusekelwa empilweni yakhe lelokuqiniswa ebuntwini bakhe 
    mayelana lokwemvelo lokwezombukiso.</li>
</ol>

<h4>Isivumelwano 28</h4>

<p>Umuntu munye lamunye ulelungelo lokuthola indawo lapha okuhlonitshwa lokugcinwa khona 
izimiso zezivumelwano lezi.</p>

<h4>Isivumelwano 29</h4>

<ol>
  <li>Wonke umuntu ulemisebenzi okumele ayenze njengesakhamuzi okuyiyo ezagcwalisa ubuntu 
    bakhe.</li>
  <li>Kukho konke akwenzayo, uzakhokhelwa yikuhlonipha lokwethula ingowane yakhe kumalungelo 
    abanye, ananzelele ukuqakatheka kombuso wabanengi (UN).</li>
  <li>La amalungelo lenkululeko akumelanga kuphambane lezimiso zeZizwe eziManyaneyo.</li>
</ol>

<h4>Izivumelwano 30</h4>

<p>Akukho kuleziZivumelwano okungavumela umuntu loba abantu ukubhidliza amalungelo 
lenkululeko ezilotshwe lapha.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
