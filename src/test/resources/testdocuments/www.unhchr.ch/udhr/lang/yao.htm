<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by ">
<meta name="keywords" 
   content="UDHR, Human Rights, Yao, ">
<title>OHCHR: Yao () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="yao_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="yao_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/yao.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="yao.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Yao Version</strong> <br>
<small>Source:  </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,597,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Malawi, Tanzania</span> <br>
    <br>
    <span class="highlighthead">Background</span> <br>
    <span class="highlighttxt">In Malawi the language is spoken around the southeastern tip of Lake Malawi, bordering Mozambique.  The orthography of the Yao of Tanzania is different from that in Malawi.</span><br>
    <br>

    <span class="highlighthead">Translation</span> <br>
    <span class="highlighttxt">
     Ali Phiri<br>
     <a href="mailto:"></a><br>
     19981101
    </span><br>

    <br>
    <span class="highlighttxt">
    Received: 20001201<br>
    Posted: <br>
    Checked: 
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Mkamulano Wa Ilambo Yoscope Pa Ufulu Wa Chipago Wa Wandu</h3>
<h4>Malowe Gandanda</h4>
<p>Aga ni maufulu gakasapagwa&nbsp; nago mundu jwalijose gigalembekwe ni
chiwanja cha United Nations mumkamulano wakolanjikwa Universal Declaration of
Human Rights.</p>
<p>Pa 10 December, 1948, chiwanja cha United Nations chajitichisye mitwe ja
ufulu wa chipago wa mundu jwalijose.&nbsp; M'buku aji tugagopolele mchiyao kuti
wandu wa chiyao apate upile wakugamanya nambo soni kugakamulisya masengo maufulu
gakulekanganalekangana ga chipago.&nbsp; Ayi tuyitesile soni kuti wandu
amanyilile mwampaka apatile chikamuchisyo naga ayiweni kuti boma, mundu,
kampani, kapena mpingo yikumlepekasya kutama ni ufulu wakwe mpela yiwatite
pakumpa Mlungu.</p>
<p>Chiwanja cha United Nations chilichitamilisye jele mitweji, chayiwendile
yilambo yayili mamembala gakwe kuti ijenesye posepose jele mitweji kuti wandu
ajimanyilie nikujikamulisya masengo. M'yoyo, kugopolelekwa kwa-jele mitweji
mchiyao lili litala limpepe lya kamuchisya kwenesya ngani ja ufulu wachipago,
nambo soni kuti wandu asimichisye kuti ilambo ni iwanja yenjinji yikusosa kuti
wandu pa chilambo chapasi atameje mwa ufulu usyesyene.</p>
<p>Wandu wosope akwete maufulu gachitatuile gagali gakupagwa nago.&nbsp;
Paligongo ali, chiwanja cha United nations chilipeleche kugagosa maufulu ga
mundu jwalijose.&nbsp; Munkamulano wa Universal Declaration of Human Rights,
chiwanjachi chikulongosola ya maufulu ga kupangwa nago ga wandu gakulekangana
lekangana.&nbsp; Gele maufulu gali getu.&nbsp;&nbsp; Tugamanyilie tugagose,
tumanyisyane, ni kugatetela kuti wandu wane akatulepelesya kuwanago.</p>
<p>Mkamulanowu wagopolekwe mchiyawo ni chikamuchisyo chakutyochela ku United
Nations Office of the High Commissioner for Human Rights pa kumbuchila yaka 50
yamkamulanowu Tukutogolela kwejinji ku chele chiwanjachi nambo soni wandu wosope
wiwakamuchisye pa masengo gosope gigakamuchisye kuti mkamulanowu ugopolelekwe
mchiyawo.</p>
<h4>Mtwe 1.</h4>
<p>Wandu wosope akasapagwa ni ufulu ni uchimbichimbi wakulandana.&nbsp; Asapagwa
ni lunda, niwakupakombola ganisya, m'yoyo kukusosekwa kuti mundu jwalijose
am'woneje mundu jwimwe mpela mlongomjakwe.</p>
<h4>Mtwe 2.</h4>
<p>Mundu jwalijose akwete maufulu galembekwe mmitwe josope jamkamulano awu
mwangalola mtundu, chiwecheto, mpingo, chipani, nganisyo, chikulupi, ipanje,
upagwe, kanga kuti walume kapena wakongwe ni yindu ine.&nbsp; Nambo soni
pokasipawa kulekanga ligongo lya ndale kapena chilambo chakutyochela mundu.</p>
<h4>Mtwe 3.</h4>
<p>Mundu jwalijose akwete ufulu wakola umi, kutama mwagopoka nambo soni kola
chitetezo chakwanila.</p>
<h4>Mtwe 4.</h4>
<p>Mundu akasawa kapolo kapena kamulisikwa masengo mpela kapolo.&nbsp; Ukapolo
ni malonda ga achikapolo galigakulekasikwa mchilambo chosope chapasi.</p>
<h4>Mtwe 5.</h4>
<p>Mundu akasasausikwa pakumtimba ni kumtenda kandu kane kalikonse ka ngalwe
nambo soni akasapochela chilango changam'wajila pa umundu wakwe.</p>
<h4>Mtwe 6.</h4>
<p>Mundu jwalijose awonekwe mpela mundu pa malamusi ga kwinekulikose.</p>
<h4>Mtwe 7.</h4>
<p>Wandu wosope ali wakulandana pasi pa malamusi, m'yoyo akwete chitetezo
chakulandana mmalamusi mwangalola ngope.&nbsp; Wandu wosope akwete chitetezo
chakuti pakasipapagwa lusagu ligongo lusagulo luli lwakutindana ni mitwe
jijikusimanikwa mumkamulano awu.</p>
<h4>Mtwe 8.</h4>
<p>Mundu jwalijose akwete ufulu wakupata chikamuchisyo kutyochela ku ganya ja
kwimba magambo naga ufulu wakwe wachipago wakusimanikwa mmalamusi ga chilambo,
nganiuchimbichikwa ni boma kapena wandu wane.</p>
<h4>Mtwe 9.</h4>
<p>Mundu akasakamulikwa ukaidi pamagongo gangalumbana nambo soni akasatoposyekwa
mchilambo pa magongo gangamanyika chenene.</p>
<h4>Mtwe 10.</h4>
<p>Mundu akwete ufulu wakwimbikwa magambo panganya jijili jakulumbana mwangalola
ngope mwakuwanjilana ni ufulu wa mundujo, ulemwa wakwe ni yindu yine yakusosekwa
kuti mundujo ayigose.</p>
<h4>Mtwe 11.</h4>
<ol>
  <li>Mundu jwakumganichisya kuti alewile ulemwa wakuwajilwa chilango, awonekwe
    mpela jwangali ulemwa mpaka nganya jakwimba magambo jilijisimichisye kuti
    mundujo ali jwakulemwa nditu pakuya malamusi, magambogo soni galigajimbikwe
    panganya jijapele upile wandu wane kupikanila magambogo nambo soni jijampele
    upile mundujo wakuliwachetera mwantendere ni mwangali woga.</li>
  <li>Mundu akasajimbikwa magambo pa ulemwa wuwatesile malamusi gakwamba ulemwa
    mpela welewo mkanigaichikwe.&nbsp; Nambo soni akasapochela chilango
    chachikulungwa kupunda chiwawajilwe kuchipochela pakatema kiwalemwise
    atamuno malamusi galigasindile.</li>
</ol>
<h4>Mtwe 12.</h4>
<p>Mundu akole ufulu wakutama mwangasokonesyekwa pewasa lyakwe ni panyumba
jakwe.&nbsp; Ikalata yakwe soni ikasiiunguligwa ni wandu wane.&nbsp; Mundu
amsunjile uchimbichimbi wakwe ndawi syosope, m'yoyo mundu atetelekwe ni malamusi
kuti yindu yeleyi ikasiyitendekwaga.</p>
<h4>Mtwe 13.</h4>
<ol>
  <li>Mundu jwalijose akwete ufulu wakwendajenda nambo soni kutama mchilambo
    chilchose.</li>
  <li>Mundu jwalijose akwete ufulu wakutyoka mchilambo chilichose, atamuno
    chakumangwakwe, nambo soni kuujila kumangwakweko.</li>
</ol>
<h4>Mtwe 14.</h4>
<ol>
  <li>Mundu jwalijose akwete ufulu wakutilila kuchilambo chilichose naga
    kumangwakweko kulikwana ipwetesi.</li>
  <li>Wele ufulwu ngawamkutyosyekwa pa mundu atamuno ipwetesi yakutila
    kumangwakweo im'wichile ligongo lya ulemwa pa yindu yangawa yandale kapena
    soni ulemwa wakuti ni wa United Nations whose akuwuwona kuti uli ulemwa
    usyesyene.</li>
</ol>
<h4>Mtwe 15.</h4>
<ol>
  <li>Mundu jwalijose akwete ufulu wakuwa jwa mchilambo chilichonse (Mbadwa)</li>
  <li>Mundu akasalepelekasikwa kuwa jwamchilambo chilichose, nambo soni kusama
    kuchilambo chakumangwakwecho kuja kutama kuchilambo chine naga ali asachile
    kuti ajile m'yoyo.</li>
</ol>
<h4>Mtwe 16.</h4>
<ol>
  <li>Mundu jwamlume ni jwamkongwe wayikene pamsingu wakulombela, alombane
    mwangalola mutundu, mpingo kapena chilambo chakutyochela. Akulombanawo
    akwete maufulu gakulandana pewasopo nambo soni pakumala pa liwasalyo.</li>
  <li>Wandu alombane mwangachiliswa akulombanawo aliajitichisye kuti ulombelawo
    akuusaka.</li>
  <li>Liwasa lili ndandililo ja mundu wa wandu, m'yoyo lipocheleje uchimbichimbi
    ni wandu wosope nambo soni boma.</li>
</ol>
<h4>Mtwe 17.</h4>
<ol>
  <li>Mundu jwalijose akwete ufulu wakola chipanje mwajika kapena, mwakamulana
    ni wandu wane.</li>
  <li>Mundu akasasumulikwa chipanje chakwe.</li>
</ol>
<h4>Mtwe 18.</h4>
<p>Mundu jwalijose akwete ufulu waganisya mwakusachila ni kuwa jwampingo
uliwose.&nbsp; Mundu soni akwete ufulu wakusinda chikulpi chakwe nambo soni
mpingo wake.&nbsp; Mundu akwete soni ufulu wakwajiganya wandu wane mwajika
kapena ni achimjakwe yindu yakwayana ndi chikulupi chakwe kapena mpingo wakwe,
kwisa soni kutenda yindu yaliyonse yakwayana nichikulupi chakwecho.</p>
<h4>Mtwe 19.</h4>
<p>Mundu jwalijose akwete ufulu wakola nganisyo syakwesyakwe kwisa soni ufulu
wakuwecheta. Mundu akasasokonesyekwa nganisyo syakwe, akole ufulu wakusosasosa
ngani ni nganisyo sya wandu wane, kusipikana, nambosoni kusisala kwa wandu wane
pa wayilesi, m'yikalata ni matala gane mwangalola malile ga yilambo.</p>
<h4>Mtwe 20.</h4>
<ol>
  <li>Mundu jwalijose akwete ufulu wakusongana ni achimjakwe mwamtendere nambo
    soni kwinjira iwanja yakulekanganaleangana.</li>
  <li>Mundu akasachisikwa kwinjila mchiwanja chine chilichonse.</li>
</ol>
<h4>Mtwe 21.</h4>
<ol>
  <li>Mundu jwalijose akwete ufulu wakwendetsa nawo boma ja chilambo
    chakumangwakwe, mwanjika kapena kupitila mwawandu wane wakusagulikwa pa
    chisajula.</li>
  <li>Mundu jwalijose akwete ufulu wakutumichilikwa ni boma ja mchilambo
    chakumangwakwe.</li>
  <li>Boma jilamule chilambo naga wandu ali ajijitichisye kuti jijile m'yoyo
    kupitila mchisagula chakulumbana.</li>
</ol>
<h4>Mtwe 22.</h4>
<p>Mundu jwalijose apegwe upile wakuti apate yindu yosope yakum'wajila pa umi
wakwe. Boma pampene ni maboma ga ilambo yine, itende yindu yosope yakuti
yimtolele mundu ufulu pa yambiya, pa misyungu ja mtundu wa mundujo yiyili
yakusosekwa mnope kuti mundu akole uchimbichimbi wakwanila nambo soni kuti akule
chene</p>
<h4>Mtwe 23.</h4>
<ol>
  <li>Mundu jwalijose akwete ufulu wakamula masego ufulu wakusagula masengo,
    wakumlemba masengo mundujo, amkamulisye masengogo mwachilungamo.&nbsp; Mundo
    akwete soni ufulu wakutetelekwa kuti akasawa pa ulova.</li>
  <li>Mundu jwalijose, mwangalola ngope apochele malipilo gakulandana ni
    achimjakwe naga ali akamwile masengo gakulandana.</li>
  <li>Mundu jwalijose jwakukamula masengo apocheleje mbiya syakuti simkwanileje
    jwalakwe ni liwasa lyakwe chindu chachili chakumpa mundu
    uchimbichimbi.&nbsp; Nambo naga mbiyasyo ngasikukwana boma jimpeje mbiya
    sine pa chanya pa syakupochelasyo.</li>
  <li>Mundu jwalijose akwete ufulu wakupanganya kapena kwinjila bungwe ja wandu
    wakamula masengo.</li>
</ol>
<h4>Mtwe 24.</h4>
<p>Mundu akwete ufulu wakupumula nambo soni ng'anda.&nbsp; Mundujo soni,
akasakamuliskwa masengo ndawi jajilewu mnope. Akoleje soni ndawi jakupumula
jajilewu (Holiday), mundawi jeleji mundujo apocheleje soni malipilo.</p>
<h4>Mtwe 25.</h4>
<ol>
  <li>Mundu jwalijose akwete ufulu wakutama umi wambone wangalwalalwala
    kwajwalakwejo nambo soni liwasa lyakwe pa kola yakulya, yakuwala, mtela ni
    yindu yine yakamuchisya pa umi wakwe.&nbsp; Mundujo soni akole yindu
    yakwanila kuti tiyimkamichisye naga masengo gali gammalile, kapena ali
    alwasile, ali alemele, ali akalambele, mwine soni ali awililwe.</li>
  <li>Uchembele ni uwanache ipochele chikamuchisyo chakwanila.&nbsp; Wanache
    wosope, wakupagwila mwiwasa kapena iyayi, awonekwe mpela wandu wakulandana.</li>
</ol>
<h4>Mtwe 26.</h4>
<ol>
  <li>Mundu jwalijose akwete ufulu wakulijinganya.&nbsp; Sukulu siwesyalulele
    makamaka mmakalasi gaganondi.&nbsp; Wanache achisikwe kuti alijiganye
    mmakalasi gamanondiga. Wandu akole upile wakwinjila mmuasukulu gakwiganya
    masengo.&nbsp; Masukulu gane mpela Univesite, wakupambanapewo ni wakuwajilwa
    kwinjila.</li>
  <li>Sukulu jimkamuchisyeje mundu kuti akule ni misyungu jambone mipingo.&nbsp;
    Sukulu jikamuchisye soni pa masengo ga United Nations gakutamilsya mtendele
    pa chilambo shesope chapasi.</li>
  <li>Achinangolo akwete ufulu wakwasagulila wanache wawo mtundu wa sukulu
    jakusaka kuti wanache wawewo akalinjiganye.</li>
</ol>
<h4>Mtwe 27.</h4>
<ol>
  <li>Mundu jwalijose akwete ufulu wakutenda nawo yindu yakumtundu kwake,
    kutenda nawo mang'asi, yakwambula niyakusepasepa ni yindu yine nambo soni
    kupata nawo chikamuchisyo chilichonse chakopoka mu yinduyo.</li>
  <li>Yindu iliyonse yapatile mundu kutyochela mmang'asi, yakwambula
    yakulembalemba, yakusepasepa, yili yakwe.&nbsp; Boma jimpe mundu chitetezo
    pa yindu yeleyi ligongo yikopweche mulanda lwakwe.</li>
</ol>
<h4>Mtwe 28.</h4>
<p>Mundu jwalijose akwete ufulu wakutama mchilambo mwamtendele kuti akomboleche
kuwa ni maufulu gagali mumkamulano awu.</p>
<h4>Mtwe 29.</h4>
<ol>
  <li>Mundu akwenela kuchitendela chilambo chakwe yindu yine ni yine.&nbsp;
    Yinduyi iwe iyoyo yiyili yangamlepelekasya mundujo kula ni kola nganisyo ni
    maufulu gakwe gakwanila chenene.</li>
  <li>Maufulu ga wandu gakole malile mmalamusi ga chilambo kuti ufulu wajwine
    ukasiusokonesya ufulu wamjakwe nambo soni kuti ikamuchisye kusunga misyungu
    ni mtendele mchilambomo.</li>
  <li>Maufulu gelega gakasigakamulisikwa masengo mwakutindana ni malamusi ga
    chiwanja cha United Nations.</li>
</ol>
<h4>Mtwe 30.</h4>

<p>Mkamulunano awu ngaukupeleka ufulu kwa chilambo chine chilichose, likuga,
kapena mundu jwalijose wakutenda chindu chine chilichose chimpaka chayochesye
wandu maufulu gawo gagali mumkamulanowu.</p>
<p>&nbsp;</p>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
