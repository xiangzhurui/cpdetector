<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Svenska) by United Nations Department of Public Information">
<meta name="keywords" 
   content="UDHR, Human Rights, Swedish, Svenska">
<title>OHCHR: Swedish (Svenska) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="swd_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="swd_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/swd.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="swd.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Swedish Version</strong> <br>
<small>Source: United Nations Department of Public Information </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Svenska</span> <br><br>
       
    <span class="highlighthead">Total Speakers</span> <br>
    <span class="highlighttxt">9,000,000 (1986)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Sweden,  Aland Ahvenanmag/Finland, Officially Recognized Language: Finland</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Indo-European family, Germanic group, Scandinavian subgroup and is spoken by 9 million people. Swedish is  closely related to the other Scandinavian languages and somewhat less close to German, Dutch and English. Historically it is closer to Danish, but the years of Swedish hegemony over Norway (l8l4-1905) brought the two languages closer together. During the Middle Ages Swedish borrowed many words from German, while the 18th century witnessed a large infusion of words from the French. In the 19th and 20th centuries English has become by far the largest source of foreign borrowings. The English words "smorgasbord" and "tungsten" are of Swedish origin. The former is a combination of "smörgås" (sandwich) and "bord" (table), the latter is a combination of "tung" (heavy) and "sten" (stone). There are at least four Swedish dialects with the same "high" status, but the one spoken in Svealand is considered to be "proper" Swedish.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="sv">
  

<p>Förenta Nationernas generalförsamling antog och kungjorde den 10 december 1948 en 
allmän förklaring om de mänskliga rättigheterna. Förklaringen antogs med 48 
ja-röster. Inget land röstade emot. Åtta länder avstod. </p>

<p>Omedelbart efter denna historiska händelse uppmanade generalförsamlingen alla 
medlemsstater att offentliggöra förklaringens text och att &quot;göra den spridd, 
känd, läst och förstådd framför allt i skolor och andra undervisningsinstitutioner 
utan hänsyn till olika länders eller regioners politiska förhållanden&quot;. </p>

<p>Förklaringens officiella text finns tillgänglig på FN:s sex officiella språk: 
arabiska, engelska, franska, kinesiska, ryska och spanska. Vidare har en rad enskilda 
medlemsländer hörsammat generalförsamlingens uppmaning och översatt förklaringen. Den 
svenska översättningen påföljande sidor har godkänts av svenska regeringen. </p>

<p>Vid hänvändelse till FN:s nordiska informationskontor i Köpenhamn kan 
gratis-exemplar beställas av förklaringen på FN:s sex språk, svenska och övriga 
nordiska språk samt ett begränsat antal andra språk. </p>

<hr WIDTH="70%">

<h3>ALLMÄN FÖRKLARING OM DE MÄNSKLIGA RÄTTIGHETERNA</h3>

<h4>INLEDNING</h4>

<p><b>Enär</b> erkännandet av det inneboende värdet hos alla medlemmar av 
människosläktet och av deras lika och oförytterliga rättigheter är grundvalen för 
frihet, rättvisa och fred i världen, </p>

<p><b>enär</b> ringaktning och förakt för de mänskliga rättigheterna lett till 
barbariska gärningar, som upprört mänsklighetens samvete, och enär skapandet av en 
värld, där människorna åtnjuta yttrandefrihet, trosfrihet samt frihet från fruktan 
och nöd, kungjorts som folkens högsta strävan, </p>

<p><b>enär</b> det är väsentligt för att icke människan skall tvingas att som en 
sista utväg tillgripa uppror mot tyranni och förtryck, att de mänskliga rättigheterna 
skyddas genom lagens överhöghet, </p>

<p><b>enär</b> det är väsentligt att främja utvecklandet av vänskapliga förbindelser 
mellan nationerna, </p>

<p><b>enär</b> Förenta Nationernas folk i stadgan ånyo uttryckt sin tro på de 
grundläggande mänskliga rättigheterna, den enskilda människans värdighet och värde 
samt männens och kvinnornas lika rättigheter, ävensom beslutat främja socialt 
framåtskridande och bättre levnadsvillkor under större frihet, </p>

<p><b>enär</b> medlemsstaterna åtagit sig att i samverkan med Förenta Nationerna 
säkerställa allmän och effektiv respekt för de mänskliga rättigheterna och de 
grundläggande friheterna, </p>

<p><b>enär</b> en gemensam uppfattning av dessa fri- och rättigheters innebörd är av 
största betydelse för uppfyllandet av detta åtagande, </p>

<p>kungör </p>

<p><b><font SIZE="+1">GENERALFÖRSAMLINGEN</font></b> </p>

<p>denna ALLMÄNNA FÖRKLARING OM DE MÄNSKLIGA RÄTTIGHETERNA såsom en gemensam 
riktlinje för alla folk och alla nationer, på det att varje individ och varje 
samhällsorgan må med denna förklaring i åtanke ständigt sträva efter att genom 
undervisning och uppfostran befordra respekten för dessa fri- och rättigheter samt genom 
framstegsfrämjande inhemska och internationella åtgärder säkerställa deras allmänna 
och verksamma erkännande och tilllämpning såväl bland folken i medlemsstaterna som 
bland folken i områden under deras överhöghet. </p>

<h4>Artikel 1.</h4>

<p>Alla människor äro födda fria och lika i värde och rättigheter. De äro utrustade 
med förnuft och samvete och böra handla gentemot varandra i en anda av broderskap. </p>

<h4>Artikel 2.</h4>

<p>Envar är berättigad till alla de fri- och rättigheter, som uttalas i denna 
förklaring, utan åtskillnad av något slag, såsom ras, hudfärg, kön, språk, 
religion, politisk eller annan uppfattning, nationellt eller socialt ursprung, egendom, 
börd eller ställning i övrigt. </p>

<p>Ingen åtskillnad må vidare göras på grund av den politiska, juridiska eller 
internationella ställning, som intages av det land eller område, till vilket en person 
hör, vare sig detta land eller område är oberoende, står under förvaltarskap, är 
icke-självstyrande eller är underkastat någon annan begränsning av sin suveränitet. </p>

<h4>Artikel 3.</h4>

<p>Envar har rätt till liv, frihet och personlig säkerhet. </p>

<h4>Artikel 4.</h4>

<p>Ingen må hållas i slaveri eller träldom; slaveri och slavhandel i alla dess former 
äro förbjudna. </p>

<h4>Artikel 5.</h4>

<p>Ingen må utsättas för tortyr eller grym, omänsklig eller förnedrande behandling 
eller bestraffning. </p>

<h4>Artikel 6.</h4>

<p>Envar har rätt att allestädes erkännas som person i lagens mening. </p>

<h4>Artikel 7.</h4>

<p>Alla äro lika inför lagen och äro utan åtskillnad berättigade till lika skydd 
från lagens sida. Alla äro berättigade till lika skydd mot varje åtskillnad i strid 
med denna förklaring och mot varje framkallande av sådan åtskillnad. </p>

<h4>Artikel 8.</h4>

<p>Envar har rätt till verksam hjälp från sitt lands behöriga domstolar mot 
handlingar, som kränka de grundläggande rättigheter, vilka tillkomma honom genom lag 
eller författning. </p>

<h4>Artikel 9.</h4>

<p>Ingen må godtyckligt anhållas, fängslas eller landsförvisas. </p>

<h4>Artikel 10.</h4>

<p>Envar är under full likställdhet berättigad till rättvis och offentlig rannsakning 
inför oavhängig och opartisk domstol vid fastställandet av såväl hans rättigheter 
och skyldigheter som varje anklagelse mot honom för brott. </p>

<h4>Artikel 11.</h4>

<ol>
  <li>Envar, som blivit anklagad för straffbar gärning, har rätt att betraktas som 
    oskyldig, till dess hans skuld blivit lagligen fastställd vid offentlig rättegång, 
    under vilken han åtnjutit alla för sitt försvar nödiga garantier. </li>
  <li>Ingen må dömas för handling eller underlåtenhet, som vid tidpunkten för dess 
    begående icke var straffbar enligt inhemsk eller internationell rätt. Ej heller må 
    högre straff utmätas än vad som var tillämpligt vid tidpunkten för den straffbara 
    gärningens begående. </li>
</ol>

<h4>Artikel 12.</h4>

<p>Ingen må utsättas för godtyckliga ingripanden i fråga om privatliv, familj, hem 
eller korrespondens, ej heller angrepp på heder och anseende. Envar har rätt till lagens 
skydd mot sådana ingripanden eller angrepp. </p>

<h4>Artikel 13.</h4>

<ol>
  <li>Envar har rätt att inom varje stats gränser fritt förflytta sig och välja sin 
    vistelseort. </li>
  <li>Envar har rätt att lämna varje land, inbegripet sitt eget, och att återvända till 
    sitt eget land. </li>
</ol>

<h4>Artikel 14.</h4>

<ol>
  <li>Envar har rätt att i andra länder söka och åtnjuta fristad från förföljelse. </li>
  <li>Denna rätt må icke åberopas vid laga åtgärder, reellt grundade på icke-politiska 
    brott eller på handlingar, som strida mot Förenta Nationernas ändamål och grundsatser. 
  </li>
</ol>

<h4>Artikel 15.</h4>

<ol>
  <li>Envar har rätt till en nationalitet. </li>
  <li>Ingen må godtyckligt berövas sin nationalitet eller förmenas rätten att ändra 
    nationalitet. </li>
</ol>

<h4>Artikel 16.</h4>

<ol>
  <li>Fullvuxna män och kvinnor har rätt att utan någon inskränkning på grund av sin ras, 
    nationalitet eller religion ingå äktenskap och bilda familj. De äga lika rättigheter 
    vid giftermål, under äktenskap och vid äktenskaps upplösning. </li>
  <li>Äktenskap må ingås endast med de blivande makarnas fria och fullständiga samtycke. </li>
  <li>Familjen är den naturliga och grundläggande enheten i samhället och äger rätt till 
    skydd från samhället och staten. </li>
</ol>

<h4>Artikel 17.</h4>

<ol>
  <li>Envar har rätt att äga egendom såväl ensam som i förening med andra. </li>
  <li>Ingen må godtyckligt berövas sin egendom. </li>
</ol>

<h4>Artikel 18.</h4>

<p>Envar har rätt till tankefrihet, samvetsfrihet och religionsfrihet. Denna rätt 
innefattar frihet att byta religion eller tro och att ensam eller i gemenskap med andra 
offentligt eller enskilt utöva sin religion eller tro genom undervisning, 
andaktsövningar, gudstjänst och iakttagande av religiösa sedvänjor. </p>

<h4>Artikel 19.</h4>

<p>Envar har rätt till åsiktsfrihet och yttrandefrihet. Denna rätt innefattar frihet 
för envar att utan ingripanden hysa åsikter och frihet att söka, mottaga och sprida 
upplysningar och tankar genom varje slags uttrycksmedel och utan hänsyn till gränser. </p>

<h4>Artikel 20.</h4>

<ol>
  <li>Envar har rätt till frihet i fråga om fredliga möten och sammanslutningar. </li>
  <li>Ingen må tvingas att tillhöra en sammanslutning. </li>
</ol>

<h4>Artikel 21.</h4>

<ol>
  <li>Envar har rätt att taga del i sitt lands styrelse direkt eller genom fritt valda ombud. 
  </li>
  <li>Envar har rätt till lika tillträde till allmän tjänst i sitt land. </li>
  <li>Folkets vilja skall utgöra grundvalen för statsmakternas myndighet. Denna vilja skall 
    uttryckas i periodiska och verkliga val, vilka skola äga rum med tillämpning av allmän 
    och lika rösträtt samt hemlig röstning eller likvärdiga fria röstningsförfaranden. </li>
</ol>

<h4>Artikel 22.</h4>

<p>Envar äger i sin egenskap av samhällsmedlem rätt till social trygghet och är 
berättigad till att de ekonomiska, sociala och kulturella rättigheter, som äro 
oundgängliga för hans värdighet och för en fri utveckling av hans personlighet, 
förverkligas genom nationella åtgärder och mellanfolkligt samarbete med hänsyn tagen 
till varje stats organisation och resurser. </p>

<h4>Artikel 23.</h4>

<ol>
  <li>Envar har rätt till arbete, till fritt val av sysselsättning, till rättvisa och 
    tillfredsställande arbetsförhållanden och till skydd mot arbetslöshet. </li>
  <li>Envar har utan åtskillnad rätt till lika lön för lika arbete. </li>
  <li>Envar, som arbetar, har rätt till rättvis och tillfredsställande ersättning, som 
    tillförsäkrar honom själv och hans familj en människovärdig tillvaro och som, där 
    så är nödvändigt, kompletteras med andra medel för socialt skydd. </li>
  <li>Envar har rätt att bilda och ansluta sig till fackföreningar till skydd för sina 
    intressen. </li>
</ol>

<h4>Artikel 24.</h4>

<p>Envar har rätt till vila och fritid, innefattande rimlig begränsning av arbetstiden 
och regelbunden semester med bibehållen lön. </p>

<h4>Artikel 25.</h4>

<ol>
  <li>Envar har rätt till en levnadsstandard, som är tillräcklig för hans egen och hans 
    familjs hälsa och välbefinnande, däri inbegripet föda, kläder, bostad, hälsovård 
    och nödvändiga sociala förmåner, vidare rätt till trygghet i händelse av 
    arbetslöshet, sjukdom, invaliditet, makes död, ålderdom eller annan förlust av 
    försörjning under omständigheter, över vilka han icke kunnat råda. </li>
  <li>Mödrar och barn äro berättigade till särskild omvårdnad och hjälp. Alla barn, vare 
    sig födda inom eller utom äktenskap, skola åtnjuta samma sociala skydd. </li>
</ol>

<h4>Artikel 26.</h4>

<ol>
  <li>Envar har rätt till undervisning. Undervisningen skall vara kostnadsfri, åtminstone 
    på de elementära och grundläggande stadierna. Den elementära undervisningen skall vara 
    obligatorisk. Yrkesundervisning och teknisk undervisning skall vara allmänt tillgänglig. 
    Den högre undervisningen skall stå öppen i lika mån för alla på grundval av deras 
    duglighet. </li>
  <li>Undervisningen skall syfta till personlighetens fulla utveckling och till att stärka 
    respekten för människans grundläggande fri- och rättigheter. Undervisningen skall 
    främja förståelse, tolerans och vänskap mellan alla nationer, rasgrupper och 
    religiösa grupper samt befordra Förenta Nationernas verksamhet för fredens bevarande. </li>
  <li>Rätten att välja den undervisning, som skall ges åt barnen, tillkommer i främsta 
    rummet deras föräldrar. </li>
</ol>

<h4>Artikel 27.</h4>

<ol>
  <li>Envar har rätt att fritt taga del i samhällets kulturella liv, att njuta av konsten 
    samt att bli delaktig av vetenskapens framsteg och dess förmåner. </li>
  <li>Envar har rätt till skydd för de moraliska och materiella intressen, som härröra 
    från varje vetenskapligt, litterärt eller konstnärligt verk, till vilket han är 
    upphovsman. </li>
</ol>

<h4>Artikel 28.</h4>

<p>Envar har rätt till en social och internationell ordning, i vilken de fri- och 
rättigheter, som uttalas i denna förklaring, till fullo kunna förverkligas. </p>

<h4>Artikel 29.</h4>

<ol>
  <li>Envar har plikter mot samhället, i vilket den fria och fullständiga utvecklingen av 
    hans personlighet ensamt är möjlig. </li>
  <li>Vid utövandet av sina fri- och rättigheter må envar underkastas endast sådana 
    inskränkningar, som blivit fastställda i lag i uteslutande syfte att trygga tillbörlig 
    hänsyn till och respekt för andras fri- och rättigheter samt för att tillgodose det 
    demokratiska samhällets rättmätiga krav på moral, allmän ordning och allmän 
    välfärd. </li>
  <li>Dessa fri- och rättigheter må i intet fall utövas i strid med Förenta Nationernas 
    ändamål och grundsatser. </li>
</ol>

<h4>Artikel 30.</h4>

<p>Intet i denna förklaring må tolkas såsom innebärande rättighet för någon stat, 
grupp eller person att ägna sig åt verksamhet eller utföra handling, som syftar till 
att omintetgöra någon av häri uttalade fri- och rättigheter. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
