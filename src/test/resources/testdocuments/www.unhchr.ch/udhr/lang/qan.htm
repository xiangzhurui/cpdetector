<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua del Callejon de Huaylas, ">
<title>OHCHR: Quechua del Callejon de Huaylas () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qan_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qan_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/qan.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qan.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua del Callejon de Huaylas Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">300,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">See  Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<h3>KAQ KEYMI LLAPAN PATSACHOW IMANA KAQ NUNAKUNAPAPIS DERECHUNKUNA</h3>

<h4>QALLANAN KAQ </h4>

<p>Musyantsikmi keynow kashqan ta: Imana kaq nunaku napis nunam kayan. Llapantsik 
tseynowlla kashqaqa tseynowllam derëchuñtsikkuna kapamantsik. I tseynow kaptinmi kushi, 
shumaq, allilla kawashun derëchuntsikkunawan (kikintsikpa kaqwan). </p>

<p>I derëchukunata mana wiyakurninpis mana alli nunakunam allápa allqotsayarqan wakin 
nunakunata. I tseynow allqotsanqanta musyar llapan patsachow nunakuna llakikur ajayarqan. 
I yapey mana tseynow kananpaqmi munantsik key patsa keynow kananta: </p>

<p>Parleyta munashqaqa yarpanqantsikmannowmi parlashwan llapantsik nunakuna. 
Kreyinqantsikmannowmi imamanpis kreyikurnin kashwan llapantsik nunakuna. Ama ni pipis 
mantsakutsuntsu ni imapitapis. I manam ni pipis pishupukoq kanmantsu. </p>

<p>Allápa mana alli allqotsaq awtoridakuna kaptenqa mana meymanpis tsatakiyta, 
pwedirninmi awtorida wajaq sharkuyanman. I tseynow mana kananpaqmi alli kanman llapan 
nunakunapa derëchunkuna leykunachow alli qellqashqa kanman, llapantsik reqinapaq. </p>

<p>Imey kutipis mas shumaq kawakiychow llapan nasyonkuna jukninwan jukninwan kayánanmi 
kanan. </p>

<p>Nasyonkuna purwakarkur; kanan Naciones Unidas jutiyoq, eyllukayashqanchow nasyonkunam 
konstitusyonchow áninakuyarqan, keynow nunakunapa derëchunkuna kananpaq. Llapan imana 
kaq nunapapis derëchunkuna kanman. Pi nunapis nuna kanqannowmi ima nunatapis kikintanow 
rikanman. I nuna karninmi: Oliqopis, warmipis derëchunkunachowqa mana meyqanpis 
jukláyatsu kayanman. Llapan nasyonkunam ániyashqa Naciones Unidas yanapeyta, 
markakunachow key konstitusyonta mana qonqarishpa llapan nunakunata reqitsiyanqa shumaq 
kawakuyánanpaq. </p>

<p>Naciones Unidas eyllukayanqan kaq nasyonkunam yachatsinakuyashqa tsey kamatsiyanqanchow 
keynow rurananpaq. Nasyonkunachowmi llapan nunakunata yachatsikuyanman nunakunapa 
derëchunkúnata wiyakurnin kayananpaq. </p>

<p>Tsey intutsinakuyanqanchow keynow kananpaq nasyonkunam key derëchukunata llapan 
nunakunata káyitsiyanman. </p>

<p>I tseynow kaptinmi nasyonkuna purwakayanqanchow (asamblea generalchow) kanan 
willakayámushqa Llapan Nunakunapa Derëchun (Los Derechos Humanos). Key 
willakayámunqanchowmi, llapan patsachow imana kaq nunakunapapis derëchunkuna keykan. I 
mey markachowpis llapan nunakunam kawayanman key derëchukuna keykanqanmannow. I pi 
nunapis o gobiyernupis key derëchukunata yawarninmi imanowpapis nunakunata 
yachatsikuyanman ániyánanpaq. I mey nasyonchowpis llapan nunakuna key derëchukunata 
káyiyánanpaqmi kikin nasyonninchow i jinantin nasyonkunachowpis tukiy láyapa 
willakuyanman. I Naciones Unidaschow kaq nasyonkunachowpis i tsey nasyonkunapa kallpan kaq 
nasyonkunachowpis tseynow rurayanman. </p>

<h4>Artikulu 1.</h4>

<p>Meyqan nunapis manam pipa sirweqnin nuna kananpaqtsu yurikushqa. I nuna karninmi meyqan 
nunapis juk láyatsu kayanman derëchunkunachowpis. I yarpachakiyta yacharninmi i allita 
mana allita shonqonkunachow mákurninmi nunakuna jukninta wiyanakur kayanman. </p>

<h4>Artikulu 2. </h4>

<p>Key niyashqanmunqanchow derëchukunaqa llapan nunakunapaqmi kanqa imana kaq láya 
nunakunapaqpis, ima rikoq nunakunapis, warmikunapaqpis, ollqokunapaqpis, i mana kaq 
idiyomata parlaq nunakunapaqpis, ima relijyonninchow kaq nunakunapaqpis, ima politikuman 
kreyeq nunakunapaqpis, imaman kreyikoq nunakunapaqpis, meylo markayoq nunakunapaqpis, 
waktsa nunakunapaqpis kapoqyoq nunakunapaqpis, i imana kaq yurishqa nunakunapaqpis. </p>

<p>Llapan nunakunapa derëchunkunapis meyqan nasyonkunachowpis imanow gobyernu kaptinpis, 
nasyonkuna, ichik nasyonkunata nitirarpis, key derëchukunataqa niyaman qonqayanmantsu. </p>

<h4>Artikulu 3.</h4>

<p>Juk nunapa derëchunmi kanman kawananpaq, i mana pipis jarqarishqa purikunanpaq i mana 
pipis peyta allqotsananpaq. </p>

<h4>Artikulu 4.</h4>

<p>Manam meyqan nunapis pipa sirweqnin nuna kanmantsu. Manam meyqan nunatapis sirweqnin 
kananpaq ni imanowpa rantikushqa kanmantsu. </p>

<h4>Artikulu 5.</h4>

<p>Manam ni meyqan nunata imeyká ashnutanow rutatarnin, mana ankuparnin maqarnin 
rurayanmantsu ni pikunapis. </p>

<h4>Artikulu 6. </h4>

<p>Llapan nunakunapa derëchunkunam kanman mey markachowpis leykuna kanqanmannow kananpaq. 
</p>

<h4>Artikulu 7. </h4>

<p>Justisyankunachowmi llapan nunakunatam justisyankunataqa ratatsiyanman. Meyqan nuna 
kaptinpis llapanpaqmi key leykunaqa. Itsanqa juk awtorida ninqa meyqan nunatapis keynow 
nishpa: - Qampaqqa manam derëchiyki kantsu justisyachow, o keynow nishpa ninqa: - Key 
nunapaqqa manam justisya kanqatsu - nishpa. </p>

<p>Tseynow niptinpis llapan nunakunapaqmi key derë'chunkuna. I tseynow nirninqa key 
deklarasyonchow ninqanta manam wiyakuyantsu. </p>

<h4>Artikulu 8.</h4>

<p>Mey nasyonchowpis konstitusyon kaq leykunata o meyqan leykunata niana wiyakurriin juk 
nuna allqotsakunqa nuna mayinta. Tsey allqotsashqa nunaqa tsatakunmanmi alli kaq 
awtoridaman i tsey awtorida manam jaqerinmantsu keynow kananpaq leyninwan. </p>

<h4>Artikulu 9.</h4>

<p>Manam ni pi awtoridakuna muneyninta rurarnin juk nunapa mana jutsan keykaptinqa tsey 
nunata ni pwestuman ni karselman llawitsiyanmantsu ni kuyey markanpita qarqoyanmantsu. </p>

<h4>Artikulu 10. </h4>

<p>Llapan nunakunapa derëchunkunam kanman tsatashqa kayanqanta alli kaq jweschow llapan 
nunakunapa nowpanchow altsananpaq. I juk nuna jutsayoqta tarirqa mana alli rurashqanpita 
!eykuna kanqanmannowmi qochiyanman derëchunkunata. </p>

<h4>Artikulu 11.</h4>

<ol>
  <li>Tsatashqa karninqa juk nunaqa manam jutsayoqran jwes jutsan tarinqanyaq. Nunakunapa 
    nowpanchow, justisyata jwes rurashqanchowmi, tsey nunapa derëchun kanman juk washaqnin 
    peypaq parlakunanpaq. </li>
  <li>Juk nuna imatapis ruranqa; i tseynow ruranqata manana rurananpaqqa juk mushoq ley 
    kikinpa nasyonninchow o llapan patsachow karinqa. Tsey nunaqa rurashqanpita manam 
    jutsayoqtsu kanman. Pi nunapis imata ruranqanchow mana alli kashqanta, ni pi musyarqantsu, 
    manam jutsatsu kanman, ni nasyonninchow ni llapan patsachow; manam juk jutsapaq kantsu 
    ishkey laya justisya. </li>
</ol>

<h4>Artikulu 12.</h4>

<p>Mana imapis keykaptenqa nuna mayinpa kaweykininman, ni yarwar mayinman (familyanman), 
ni pi nuna manam jaka kanmantsu, ni qellqakuyanqanta paqilapa leyikunmantsu, ni wayinman 
mana alli rurakoq yeykunmantsu. I ulikurkurnenqa nunakunapa jananchow nunapa wasan manam 
rimanmantsu. Tseynow mana alli nunakunapaq llapan nasyonkunachowmi leykuna kanmi. </p>

<h4>Artikulu 13. </h4>

<ol>
  <li>Mey nasyonchow keykarninmi meyqan nunapapis derëchun kanman munanqanpa purikunanpaq, 
    munanqan markachow tákunanpaq. </li>
  <li>Mey nasyonpita o kikinpa nasyonninpita yarqushqa karninpis, meyqan nunapa derëchunmi 
    kanman nasyonninman kutikunanpaq. </li>
</ol>

<h4>Artikulu 14.</h4>

<ol>
  <li>Pi nunapis mana alli awtorida qatikachaptenqa, tsey nuna derë'chunchowmi ashinman, 
    meyqan nasyonchowpis tákunanpaq. </li>
  <li>Lluta jutsakuna ruraq, Naciones Unidaskuna nishqanta mana ruraqkunaqa, manam key 
    derëchuyoqtsu kayan. </li>
</ol>

<h4>Artikulu 15.</h4>

<ol>
  <li>Meyqan nunapapis derëchunmi kanman nasyonninpa nunan kananpaq. </li>
  <li>Mana pitapis awtorida muneyniyta rurar waqanmantsu nasyonninpita, pi nunapis munarqa 
    eywukunmanmi juk nasyonkunachow täraq. </li>
</ol>

<h4>Artikulu 16. </h4>

<ol>
  <li>Meyqan laya, mey nasyon, meyqan relijyonchow karninpis oliqopis, warmipis, llapan 
    nunakuna mallwayarqa derëchunkunam kanman kasakurnin yarwar mayinkuna kayäpunanpaq. 
    Warmipaqpis, ollqopaqpis tseynowllam derëchunkuna kanman kasakuyänanpaq. I kasadu 
    keykäyanqanchow rakikayaptinpis derëchunkunam keykanman. </li>
  <li>Ishkankuna warmi oliqo munanakurninmi kasakuyanman. Manam ni pipis pushanmantsu mana 
    munanqanwan kasakunanpaq. </li>
  <li>Yarwar mayikunawanmi qal]ayan markakuna nasyonkunam rikapäyanman i yanapäyanman alli 
    kawayänanpaq. </li>
</ol>

<h4>Artikulu 17. </h4>

<ol>
  <li>Llapan nunam kapoqyoq kanman; munarqa japallan o piwanpis shuntukur. </li>
  <li>Mana pitapis qochiyanmantsu kapoqninta. </li>
</ol>

<h4>Artikulu 18.</h4>

<p>Llapan nunapam derëchum kan, munanqannow yarpachakunanpaq, i rurananpaq, relijyonnin 
akrananpaq o jukta ashinanpaq; tseynow kashqanchow derëchunchowmi ninman japallan 
kashqanchow o nunakunapa nowpanchow. </p>

<h4>Artikulu 19.</h4>

<p>Llapan nunam derëchunchow munanqanta ninanpaq o ruranapaq; tseypaqreykur nuna pipis 
piñapanmantsu ni qatikachanmantsu. Kikin rurashqantaqa shuntukiywanpis munarqa 
musyatsikunmanmi kikinpa nasyonninchow o juk nasyonkunachowpis. </p>

<h4>Artikulu 20. </h4>

<ol>
  <li>Meyqan nunakunapapis derëchunmi kanman imapaq eyllukayänanpaq i ima purwakayanqanchow 
    shuntukayänanpaq. I tsey purwakayanqanqa kanman manam pitapis piñapäyananpaq. </li>
  <li>Manam munaqtaqa, manam pipis purwakan kanman qayanmantsu. </li>
</ol>

<h4>Artikulu 21.</h4>

<ol>
  <li>Llapan nunapam derëchun kanman nasyonninchow kamatsinanpaq; kikin o marka mayinta 
    akrarkur kamatsikoq pushananpaq. </li>
  <li>Meyqan nunakunapis derëchun kanman, nasyonkunapa ofisinanchow uryayänanpaq. </li>
  <li>Pipis awtoridaman chan marka mayinkuna munaptinmi; key muneyninkunata rurayanman 
    patsatsikoqkunapa watan ushkäriptin alli kaq marka mayinkunata akrar. Key akrakiykanman 
    mana pipis rikareykämashqam. </li>
</ol>

<h4>Artikulu 22. </h4>

<p>Llapan nunakuna key patsachow kawarnin kayaptinmi derëchun kanman seguru sosyalninkuna 
kananpaq. I tseynow kananpaqmi mas kapoqyoq nasyonkuna yanapäyanman waktsa nasyonkunata; 
peykunanman rurayanman kanqanmannow. I tseynow gobiyernu ruraptinmi llapan nunakuna 
imeypis shumaq alli kawayanman, i munayanqanmannowmi winakuyanman. </p>

<h4>Artikulu 23. </h4>

<ol>
  <li>Llapan nunakunapa derëchunmi kanman uryayoq kayänanpaq. I munanqan uryeytam 
    akrayanman. I uryayanqanchow mana rureyta yacharqa o qeshyamarqa manam ruranmantsu. I 
    llapan nasyonchowmi leykuna kanman mana uryayoq nunakunata yanapäyananpaq. </li>
  <li>Tseynowlla uryeychow keykäyaptenqa tseynowllam ushkan kanman meyqan nunakunapapis. </li>
  <li>Llapan uryakoq munatam ushkan qoyanman mana suwapashpa yawar mayikunawan alli 
    kawananpaq; mana tseynow kaptenqa kamatsiyoqkunam leykunata qorqoyanman yanapakuyänanpaq. 
  </li>
  <li>Llapan nunapam derëchun kan purwakarkur sindikatu nishqanta ruraya'nanpaq; keyta 
    rurayanman wallkinakushqa kayänanpaq. </li>
</ol>

<h4>Artikuiu 24. </h4>

<p>Llapan nunapam derëchum kanman uryarirqa jamakurinanpaq; uryeykunaqa manam 
junareqnowtsu kanman; kamatsikoqkuna leychowmi keyta qeliqayanman. Jamakiynin chämuptinqa 
llapan uryakoqmi jamakuyanman mana ushkanta oqrashpa. </p>

<h4>Artikulu 25. </h4>

<ol>
  <li>Meyqan nunapapis ushkäninmi atskam kanman alli kawakiychow kikin, warmin, i tsurinkuna 
    kawayänanpaq. I ushkanmi tinkunman mikiyninkunapaqpis, ratashninkunapaqpis, wayinpaqpis, 
    qeshyarninqa jampikuyänanpaqwan i estäduta pägananpaq llapan marka mayinkunapaq 
    ruranqanta. I uryey mana kaptenqa, o qeshyakiykaptenqa, o soqru tikrakuriptenqa, o paju 
    kaptenqa, o owkisyaptenqa, o imanowpapis mana uryeyta pwediptenqa, meyqan nunapapis 
    derëchunmi kanman seguru sosyalnin tsarananpaq. </li>
  <li>Wawayoq paju warmikunapaq i waktsa wamrakunapaq nasyonkunachow leyninkuna kanman 
    munayanqanmannow yanapayänanpaq. Key ley llapan tsurikunapaqmi derëchunkunata ratatsin. </li>
</ol>

<h4>Artikulu 26. </h4>

<ol>
  <li>Meyqan nunakunapapis derëchunmi kanman yachakuyänanpaq. I yachakiy mana rantiyoqmi 
    kanman primariyata ushanqanyaq. I llapan wamrakuna primariyachow yachakuyänanman. Keynow 
    yachakiychowqa nunakuna derëchunchowmi kanman ima profesyontapis akrananpaq. </li>
  <li>Yachakuyaqa kanman llapan nunakuna winayänanpaq; nuna mayinkunawan mana piñapänakur, 
    wallkinakur kawayänanpaq; manam chikinakushpa, mana jorqapänakushpa, kuyanäkur nuna 
    purapis, nasyon purapis; ima läya nunakunapis, imanow relijyon kaqpis, Naciones Unidasta 
    yanapäkur alli kawakunapaq. </li>
  <li>Teytakunapa derëchunmi kanman tsurinkunapaq yachatsikiyninta akrananpaq. </li>
</ol>

<h4>Artikulu 27. </h4>

<ol>
  <li>Pi nunapis derëchunchowmi kanman qotsukur, qatswakur, shumaq qotsukuwanta wiyakiyta, 
    markanpa kaweynin qellqeyta, i marka mayinkuna ruranqanta meyqanpis tsari nmanmi 
    kushikurinanpaq, yarpachakunanpaq. </li>
  <li>Manam pipis derëchuyoqtsu juk rurashqanta noqam rurarqä ninanpaq; keynow mana kanapaq 
    imatapis ruraqkuna wil lakuyanmanmi kamatsikoqkunaman. </li>
</ol>

<h4>Artikulu 28. </h4>

<p>Llapan nunakuna derëchun kan keychow qellqashqa kaqta, tseynow kananpaq. </p>

<h4>Artikulu 29. </h4>

<ol>
  <li>Llapan nunam ruranan markan nishqanta, tseychow yurishqanpita, täran winanpis marka 
    mayikunawan. Tseynow kawarnin alli nuna keyta yachakun. </li>
  <li>Key deklarasyonchow derëchukuna nishqanmannow kaweykarninmi llapan nunakuna 
    wiyachakuyanman nasyonchow leykuna kashqanta. I wakin nunakunapa derëchunkunata mana 
    jalupashpa, shumaq kakushwan nunakuna kawayänanpaqmi, mana piñapänakur pipaqpis mana 
    allim munarislipa, tseynow nunakuna kawakunapaqmi tsey leykunata gobiyernu rurashqa. </li>
  <li>Key derëchukunata i muneykunata manam pipis rurayanmantsu mana Naciones Unidas 
    munanqannowqa. </li>
</ol>

<h4>Artikulu 30. </h4>

<p>Key deklarasyonchowqa manam ni imapis kantsu meyqan nasyonpis, meyqan läya nunakunapis 
ni meyqan nunapis, nuna rnayinkunapa derëchunkunata micharnin kayänanpaq. </p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
