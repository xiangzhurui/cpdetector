<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Garífuna) by Coordinadora Nacional de Derechos Humanos">
<meta name="keywords" 
   content="UDHR, Human Rights, Garifuna, Garífuna">
<title>OHCHR: Garifuna (Garífuna) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cab_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cab_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/cab.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cab.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Garifuna Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Garífuna</span> <br><br>
       
    <span class="highlighthead">Total Speakers</span> <br>
    <span class="highlighttxt">94,500 </span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Honduras<BR><BR> also in Guatemala, Belize and Nicaragua</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Arawakan family, Maipuran group, and is spoken by 75,000 people in Honduras nearly 100,000 people in all countries).</span><br>
    <br>

    <br>
    <span class="highlighttxt">
    Received: 19980724<br>
    Posted: 19980724<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Adamuridagunt to Tagumairagüdaru Garada to Ayanuhabaun luagu le yubat haun gürigia 
ubauwagu</h3>

<h4>Tagúmeseha</h4>

<p>Subúsewati ubauwagu, dan lan ligirún gürigia lun ladúgüni le ligundan, ibihalai le 
yubai lun lidan deregüdaguaü, ligia lan lagüchabai gudúmei hadan sun idúheñu.</p>

<p>Subúsewatiluagu, dan lan meferen lan luma mabahüdüniwa lan le yubai lun gürigia, ru 
lan ubafu lun afásihani, mañuragunti giñe saminaü ubauwagu. Ligia lichigunbai subudi 
lun giarabailan liñúragun gürigia lidangien anúfudei labu yumúraü le gadanbalin, lun 
lubá gia láwagachun lau le aubai magundan lan, ariñegalai me le uáguti lafiñera;</p>

<p>Subúsewatiluagu megeiwa tan aban lúrudu lun taunigiruni sun le yubai haun gürigia, 
lun lubá gia úalá afosuruti lun ladügüni le mabusienru lubai tanágangien lúrudu;</p>

<p>Subúsewati giñe luagu megeiwa lan lahimeidun umádaguaü lidan sun ubau;</p>

<p>Subúsewati luagu, sun lan fulasu le áundarubai tidaun Ubau Uarati rúhamali hafiñe 
tuagu Garada to, mamai tichiga inébehabu hawagu idúheñu fulásurugu, ayánuha luagu le 
yubai lun gürigia, ru tugia me úarani lun wügüritabu würi ubauwagu; afiñewati luagu 
lawánsera lan me sun ubau lugundu hawiwanda me gürigia lidan ibágari richati;</p>

<p>Subúsewati luagu, sun lan ubau le áundarubai tidaun Adámuri Lani Ubau Uarati 
ariñegaña luagu ñeibai lan inébehabu luagu le yubai lun gürigia adügalai me 
ligúndan:</p>

<p>Subúsewati luagu, dan úara lan saminaü sigénewali, lagúnfuliruba daradu:</p>

<p>adamuridagunt to</p>

<p>Tagumairagüdaru</p>

<p>garada to ayanuhabaun luagu le</p>

<p>yubathaun gürigia ubauwagu</p>

<p>Lun lubá gia hasubudiragüdüni tila lun sun ubau, haun sun gürigia. Aban gárada 
íchigutu adundehaní haun sun mutu lun lubá gia inebe lan sun saminaü le tídanbai, 
haucha wagia me lun taraudún tidan luban furendei, haun furumieguarügü dandu lidan 
hagaira ha asibihabalún kaisi lidan sun fulasu le aubai teréreha.</p>

<h4>Saminaü 1</h4>

<p>Sun gürigia nasíruati yuti lun, lidan úarani, lawiwanduní libágari kai le aubai 
labúsienra, gatu giñe lanagun lungua buidu hadan líbegu.</p>

<h4>Saminaü 2</h4>

<p>Ka gürigia, würi, wügüri, yuti lun libíhini sun buidu le tídanbai Gárada to, 
katai yebe, linásinñu, lewegerún, lagücha, lafiñe, liñeñe, lisáminan luagu gumadi, 
lúyeri libágari, lagüriahaun odi le auti lanagua lungua.</p>

<p>Siñabai giñe, ñei lan díseguaü luagu ligáburi saminaü anügüti ubafu bagaira ni 
luagu tigáburi lúrudu to agumairutu ñei, siñá memebai giñe ñei lan díseguaü luagu 
lúyeri aruwaihaní arainiruti bagaira, dipeni yebe ligia luaigien amu.</p>

<h4>Saminaü 3</h4>

<p>Ka gürigia yuti lun labágaridun kai le aubai labúsienra, lun lasáriñahan, 
adügalai me le ligundan inébewa ligia me.</p>

<h4>Saminaü 4</h4>

<p>Uati lunti lamuridún ni lun lamúdihan, lubá amúdihani luma lalugurún gürigia kai 
idámuni, faini lumuti lúrudu. </p>

<h4>Saminaü 5</h4>

<p>Siñati basufuriragüdün gürigia, barügüda, busíganu, anáneiha lun ñeigien 
bachúraguai.</p>

<h4>Saminaü 6</h4>

<p>Ka gürigia yuti lun, le ñei lumuti, lun inébewa lan lau lumágagun, lugundgu ka mutu 
amu lináhuri luai amu.</p>

<h4>Saminaü 7</h4>

<p>Sun mutu aban habu tigíbugien lúrudu, ani yuti giñe tun lúrudu taríhin hau. Yuti 
giñe tun lúrudu, lidan úarani, tererehan hau gürigia ligibugien furumieguarügü 
lúyeri nabahüdüni.</p>

<h4>Saminaü 8</h4>

<p>Yuti tun lúrudu taríhin lau gürigia dan lérereguní likésin, gounigitai me hawai 
láganigu.</p>

<h4>Saminaü 9</h4>

<p>Tanágangien lúrudu, siñati lasiadirún gürigia, siñati lebélurun furísun, siñá 
labugún lagairagien.</p>

<h4>Saminaü 10</h4>

<p>Ka gürigia yuti lun, lidan úarani, lagambúniwa ligíbugien gumadi lun lubá gia 
lasubudiragun lungua, kalan yubai lun, luma le lunbail ladüuguüni tagánagua lúrudu. </p>

<h4>Saminaü 11</h4>

<ol>
  <li>Yuti tun lúrudu tíchigun ubafu lun fulédeiwati lun layánuhan luaugua lidan 
    agúseruni.</li>
  <li>Siñabai ladaünragüdünibu gumadi anhain úa lubai bidúrun tidan lúrudu. Siñabai 
    giñe badaürün luagu saragu dan luai le tídanbai lúrudu.</li>
</ol>

<h4>Saminaü 12</h4>

<p>Uati lunti láchachan liuma lidaun libágari amu ni lanáneihan haun lidúheñu, 
madárahan ligia me hagáradan amu, ua meáuseraguti. Yuti giñe tun lúrudu terèérehan 
laugien furumieguarügü anhain asúsereda aban lídangien lamíselu le.</p>

<h4>Saminaü 13</h4>

<ol>
  <li>Ka gürigia yuti lun lasáriñahan le ñeihin lumuti labúsienra, wiwan ligia me lidan 
    furumieguarügü fulasu le auti lagúndara.</li>
  <li>Ka gürigia yuti lun láfuridun lidangien furumieguarügü fulasu, íbini lagairagien, 
    giríbuya ligia me lagairaun.</li>
</ol>

<h4>Saminaü 14</h4>

<ol>
  <li>Dan lasigirún odi láibahaun furumieguarügü gürigia, yuti lun laríahan múñansu 
    lidan furumieguarügü ubau ani gatu giñe lamuñadún.</li>
  <li>Siñabai giñe ladaünrün amuñadahauti luagu furumieguarügü duru anhain üa lubai 
    lúyeri duru ligia tidan gárada to agumairubaun túmagien Ubau Uaratu.</li>
</ol>

<h4>Saminaü 15</h4>

<ol>
  <li>Ka gürigia yuti lun gagaira lan.</li>
  <li>Siñati beréderuni gürigia luai gagaria lan, siñá beréderuni anhain busien lubai 
    lasansiruni lagaira.</li>
</ol>

<h4>Saminaü 16</h4>

<ol>
  <li>Sun wügüriña hama würiña dan busienguaña lan haungua, yuti haun hadügüni 
    habágari le auti helédaguai, katai yebe hanásiñun, hagaira labu hafiñe; wiwan hamai 
    mesun le líchigunbai sibili, lagánagua hamágualu hamán, labu larigien hígiragun.</li>
  <li>Anhain hínsiñegua habai gadara-duntiñu haungua, gawarabai hasibilirún anhaña 
    busien.</li>
  <li>Umari habu isanigu hagia lagüchabaña ibágari lidan furumieguarügü adámuri, ani 
    yuti giñe lun adámuri labu uruwai láunigiruniña.</li>
</ol>

<h4>Saminaü 17</h4>

<ol>
  <li>Yuti lun ka gürigia larihin lau le lánibai luma le hánibai sungua luagu. </li>
  <li>Siñatiberéderuni gürigia luai le lánibai kaisi luai le yubai lun.</li>
</ol>

<h4>Saminaü 18</h4>

<p>Sun gürigia yuti haun hasáminarun le autí habúsienra, lun hadügüni le líchigun 
haritagun haun, subudigüda hamai me hafiñe lun ubau; gawarati giñe hasansiruni kaisi 
hagumairagüduni, ánhaña busien.</p>

<h4>Saminaü 19</h4>

<p>Yuti lun ka gürigia laríñeguni lubáliti lidan adamuridaguni bidaudu 
lamanichagüdüniwa, gawara ligia ladügün akútihani, libihin, ariñahaní, 
subudigüdalai tidangien furumieguarügü gasibu, umálali tuma garüdia.</p>

<h4>Saminaü 20</h4>

<ol>
  <li>Sun gürigia yuti haun hadamuridagun hama ha úmati habúsienra kaisi haundaruh tidaun 
    furumieguarügü adámuri súñeitu.</li>
  <li>Siñati bafósurun gürigia lun lebélurun tidaun aban adámuri.</li>
</ol>

<h4>Saminaü 21</h4>

<ol>
  <li>Yuti lun ka gürigia habúduhan lílana lagaira luagu haucha ligia me luaugua lun 
    lebélurun lidaun gumadi.</li>
  <li>Sun gürigia yuti haun, lidan úarani, habíhin wadágimanu luma le arruwaihabai 
    hagaira.</li>
  <li>Le ligundan ubau ligia lagüchabai ubafu lani gumadi; igundani le, arihúati dan ñei 
    lan asuesihani le ligíaguti, kaisi dan ñei lan abúduhani lidan larúman.</li>
</ol>

<h4>Saminaü 22</h4>

<p>Ka gürigia kai lílana fulasu, yuti lun libihin sun lúyeri idemuai-seinsu, ibágari, 
aníchigudandu hámagien lílana lagaira kaisi lasúrunigien, lun lubá gia lasandiragun 
lungua kai aban gürigia seríwiti.</p>

<h4>Saminaü 23</h4>

<ol>
  <li>Ka gürigia yuti lun lidan úarani, libihin aban wadágimanu, lun laríahan wadagimanu 
    lehínsiñeti lun, kai gubairügü libihin idemuai dan mayábun lan.</li>
  <li>Yuti lun ka gürigia, lidan úarani, libihin aban meme fayei luagu aban meme lúyeri 
    wadágimanu.</li>
  <li>Yuti lun ka gürigia awadigimariduti, libihin fayei lun gawarabai lan lawíwandun habu 
    lánigu, ibiha ligia me, anhain emégeira, amu idemuai lumagien uruwai.</li>
  <li>Yuti sun gürigia hadügün aban adámuri lenébese wadágimanu, belú hagia me tidaun, 
    lun lubá gia haunigiruní le yubai haun.</li>
</ol>

<h4>Saminaü 24</h4>

<p>Sun gürigia yuti haun, heméragun larigien somu dan wadágimanu, lun hasáriñahan dan 
mawadigimaridun hamán, kaisi tafayeirún hasáriñahan haun.</p>

<h4>Saminaü 25</h4>

<ol>
  <li>Ka gürigia yuti lun lamnúgün aban lúyeri ibágari richati, lun lubá gia gawara lan 
    ladairun atuadini, araini, aigini, daüguaü, muna, lafaáyeirun surúsia luma 
    furumieguarügü megeiguaü haun lánigu. Yuti giñe lun, libihin idemuai dan mayábun 
    lan, dan lasándirun, dan lasiñaragún lungua, dan hilaru, lúmari, dan lawaiyadun, kai 
    gubairügü furumieguarügü idemuai dan mama lan ligia íchiga üma lun leferidiruní 
    lébuna libágari. </li>
  <li>Yuti haun dagainatiñu habu iráhüñü lun letenirún haun, lau duári. Sun iráhüñü 
    ha nasíruatiñu lidan odi bárugudi luai sinbili, yuti haun hauniguirún lidan aban.</li>
</ol>

<h4>Saminaü 26</h4>

<ol>
  <li>Sun güurigia yuti haun habihin furendei. Anhaña atúriaha tidan luban furumieti 
    furendei, mafayeirúbaña ni aban gáwanü. Yuti lun uruwai laturiagüdüniña gürigia 
    tidabn luban furumieti furuendei. Aturiahaní tidan luban segandi furendei aban memebai 
    lila haun sun mutu. Liabin ti ebéluruni tidaun luban furundei iñuti, hafu lauchun 
    gürigia luaugua.</li>
  <li>Sun furendei mosu taríahan tahímeidun lusan gürigia, ru ligia inébehabu luagu sun le 
    yubai haun lílana fulasu; luyéri furendei le lunbai libihini gürigia gatu giñe 
    líchigun saminaü lun ñeibai lan gufúrandaü, awandahani labu umádaguaü hadan sun 
    mutu, itararügübai gawara lan lawándahani labu umádaguaü hadan sun mutu, 
    itararügübai gawara lan lawánserun tuádigimari Ubau Uaratu, lun lubá gia ñei meme 
    lan darangilaü ubauwagu.</li>
  <li>Yuti haun agüburigu hasuesihaní luyéri furendei le lunbai habihini hasanigu.</li>
</ol>

<h4>Saminaü 27</h4>

<ol>
  <li>Yuti lun ka gürigia láundarun lidaun lechun lagaira, le auti labúsienra, lun 
    layúsurun lídangien hadíñeburi, ideha ligia me lun lawanserun lagaira.</li>
  <li>Ka gürigia yuti lun taunigirún lidíñeburikai hamuga: garúdia, akútihani, 
    féindiraeréreha tugia me lúrudu laugien.</li>
</ol>

<h4>Saminaü 28</h4>

<p>Ka gürigia yuti lun lauchun, lun ñeibai lan aban ürudúni lun giarabai lan 
lagúmairun sun saminaü le tídanbai Gárada to.</p>

<h4>Saminaü 29</h4>

<ol>
  <li>Sun gürigia anihain lunti ladügüni luagu lagaira, mamai ñei lagüriahauwa, ñei 
    tahímeida lusan.</li>
  <li>Sun gürigia mosu inébebaun tan lúrudu lun, ladüga tugiarügüñaun lan ariha lau le 
    yubai haun amu, tugia aunigirubalin ibagari fulásrugu, ru tugia buídumei lun bawíwandun 
    tidan aban adámuri úaratu.</li>
  <li>Mauwebudunbai sun saminaü le tídanbaun Gárada to, anhawa magúnfulirun lau tubáliti 
    Ubau Uaratu.</li>
</ol>

<h4>Saminaü 30</h4>

<p>Uati ni aban saminaü tidan gárada to lun hamuga líchigun ubafu lun furumieguarügü 
(kai hamúga gürigia, adámuri, uruwai) lun gawarabai lan ladügün somu katai barúnati 
luagun tubáliti gáarada to.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
