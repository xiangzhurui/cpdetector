<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Madurese, ">
<title>OHCHR: Madurese () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="mhj_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="mhj_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/mhj.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="mhj.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Madurese Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">10,000,000 (1991)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Madura, Java (Indonesia)</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Austronesian (Malayo-Polynesian) family, Indonesian group and is spoken by over 10 million people, especially in Madura and Java. The language is related to Javanese, Malay and other languages from coastal groups on nearby islands, such as Makassar and Bugis people of Sulawesi. Both Latin and Javanese scripts are used. It is a mainly rural language.</span><br>
    <br>

    <br>
    <span class="highlighttxt">
    Received: 19980903<br>
    Posted: 19980903<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>PARNYATAAN OMOM PARKARA HAK-HAK ASASI MANOSSA</h3>

<p>Sadajana oreng e lahiragi sareng hak-hak se dha-padha, mutlak klaban kabebasan 
fundamental. Parsarekatan Bangsa-Bangsa agaduwi janji badhi ajungjung tenggi, mamaju 
sareng anaonge hak-hak asasi sabban oreng. Janji gapaneka asalepon dhari piagam 
Parsarekatan Bangsa-Bangsa se maneges kayakenan bangsa-bangsa e dunya dha' hak-hak asasi 
manossa se fundamental ban dha' drajat ban ajina manossa. E dhalem parnyataan omom hak-hak 
asasi manossa Parsarekatan Bangsa-Bangsa anegesagi ngangguy cara saderhana ban jelas 
hak-hak se egadhuwi sadajana oreng secara rata ban adil. Hak-hak se kasebut e attas 
gadhuwana sampeyan sadaja . Hak asasi gapaneka gadhuwana sampeyan. Saena sampeyan ngageli 
onggu dha' hakhak- asasi gapaneka. Ngereng banto mamajuwagi ban billahi kaangguy sampeyan 
dibhi' juga kaangguy tan taretan selaen.</p>
<b>

<p><font size="3">PARNYATAAN OMOM PARKARA HAK-HAK ASASI MANOSSA</p>
</font></b>

<h4>MUKADDIMAH</h4>

<p>Saestona pangakowan drajat secara koddrat klaban hak se dha-padha sareng muttlak dhari 
sadajana anggota kaluwarga manossa enggi panika dasar dhari kamardikaan, keadilan sareng 
perdamaian e dunnya.</p>

<p>Saestona manabi tak agateyagi sareng nganggep enteng hak-hak epon manossa badhi 
adaddiyagi kalakowan-kalakowan bengges se bisa mapeggel ate nuraniepon umat manossa; 
wujudepon settong dhunnya, palenggiyanna manossa se badhi arassaagi kenikmatan, kebebasan 
angocappagi pamanggi ban keyakinan sareng kebebasan dhari rassa tako' ban kemeskenan ampon 
daddi pernyataan aspirasi paleng tenggi dhari sadajana ra'yat biyasa.</p>

<p>Saestona hak-hak manossa parlo e naonge kalaban peratoran hukum, sopaja oreng ta' 
kapaksa mele jalan berontak menangka cara paleng akher kaanguy alaban kedholiman sareng 
penjajahan.</p>

<p>Saestona ce' parlona mamajuagi hubungan kakancaan eanterona nagara-nagara.</p>

<p>Saestona bangsa-bangsa dhari Perserikatan Bangsa-Bangsa e dhalem Piagam Perserikatan 
Bangsa-Bangsa ampon anegessagi pole kapercajaannepon dha' hak-hak dasar manossa, dha' 
drajat klaban ajina manossa sareng hak-hak se padha kaangguy oreng lake otaba oreng bine, 
sareng ampon motossagi kaangguy matenggi kamajuwan sosial sareng drajat kaadilan se 
langkong sae dhalem kamardikaan se langkong lebar.</p>

<p>Saestona nagara-nagara anggota ampon ajanji areng-sareng Perserikatan Bangsa- Bangsa 
kaangguy matenggi kamajuwan, ajina ban hormatepon sadajana oreng dha' hak-hak asasi 
manossa ban kebebasan dhasar.</p>

<p>Saestona pemahaman se padha parkara hak-hak ban kebebasan-kebebasan kasebbut sanget 
penting kaangguy nglakone onggu-onggu janji kasebbut, melaepon:</p>

<p>Asareng Ka'dhinto</p>

<p>MAJELIS AKBAR</p>

<p>ngabarragi</p>

<p>PERNYATAAN OMOM PARKARA HAK-HAK ASASI MANOSSA</p>

<p>Kaangguy patogan omom se anyata'agi hasel kaanguy sadajana oreng ban sadajana nagara 
klaban tojjuwan sopaja sabban oreng sareng sabban perserekatadan e dhalem masyarakat, 
klaban emot terros dha' pernyataan gapaneka badhi ajuangngagi ngangguy cara ngajari sareng 
adhidhik nyopre matenggi rasa hormat dha' hak-hak ban kabebasan-kabebasan kasebbut klaban 
jalan se maju, nasional juga internasional, nyoppre makowat pengakoan ban penghormadan se 
universal ban efektif se ejalannagi sareng bangsa-bangsa dhari Nagara-Nagara Anggota 
ka'dhinto dibhi', juga sareng bangsa-bangsa dhari wilayah-wilayah se ebabana kabasaannepon 
hukum nagara ka'dhinto.</p>

<h4>PASAL 1</h4>

<p>Sadajana oreng lahir mardika e sarenge drajat klaban hak-hak se dha-padha. Sadajana 
eparenge akal sareng nurani ban kodu areng-sareng akanca kadi taretan.</p>

<h4>PASAL 2</h4>

<p>Sabban oreng agaduwi sadajana hak sareng kebebasan-kebebasan se kasebbut edhalem 
parnyataan ka'dinto kalaban ta' abida'agi masalah ras, barnana kole', lake-bine, basa, 
agama, politik otaba drajat sosial, hak milik, otaba kabadhaan, laennepon.</p>

<p>Saterossa ta' kengeng epabida se edhasarragi dha' kadhudhukan politik, hukum, otaba 
status internasional dari nagara otaba wilayah asallepon oreng ka'dhinto, panapa nagara 
mardhika, wilayah perwaliyan, nagara jajahan otaba se kadaulatannepon ebatessi.</p>

<h4>PASAL 3</h4>

<p>Sadajana oreng gaduwan hak odik, kamardhikaan, sareng kaamanan bi'dibi.</p>

<h4>PASAL 4</h4>

<p>Pasera bisaos ta' kengeng e badhi budhak otaba epaksa daddi abdi, perbudhakan sareng 
adagang budhak macam panapa bisaos kodu elarang.</p>

<h4>PASAL 5</h4>

<p>Tadha' oreng se kengeng eseksa elakone klaban kejjem, otaba eyokom ngangguy cara 
matoron drajadda manossa otaba madaddi aebbha.</p>

<h4>PASAL 6</h4>

<p>Sabban oreng agadhuwi hak sopaja eyakone eka'dhimma'a bisaos, e dhalem hokom akadi 
oreng pribadi.</p>

<h4>PASAL 7</h4>

<p>Sadajana oreng gaduwan hak se padha e dalem naongan hukum, ta' epabida. Sadajana 
gaduwan hak lindung sepadha dha' sabban perbida'an se ta' padha klaban parnyataan paneka, 
sareng dha' sadajana hasutan se tojjuwanna dha' diskriminasi (parbida'an) kadi ka'dhinto.</p>

<h4>PASAL 8</h4>

<p>Sabban oreng agadhuwi hak koreksi se efektif dhari pengadilan nasionalkse gadhuwan 
wewenang dha' sadajana kalakoan se alanggar hak-hak dasar se eparengagi dha' salerena 
sareng konstitusi otaba hokom.</p>

<h4>PASAL 9</h4>

<p>Tadha' oreng se kengeng etangkep, etahan otaba ebuang sawenang-wenang.</p>

<h4>PASAL 10</h4>

<p>Sabban oreng agadhuwi hak eadili se padha ban adil onggu ban tabuka klaban pengadilan 
se bebas ban ta' le-mele pihak, dhalem motosagi hak ban kawajiban sareng dhalem tuntutan 
pidana se badhi epotosagi.</p>

<h4>PASAL 11</h4>

<ol>
  <li>Sabban oreng se edakwa alakone sala mitorot hokom eanggep ta' sala sampe' ebuktiagi sala 
    mitorot hokom dhalem pengadilan se tabuka, ban salerana kengeng sadajana jaminan se 
    ekaparlo kangguy abilahi. </li>
  <li>Tadha' oreng se kengeng e anggep sala alakone tindak pidana karna kalakoan otaba 
    kealpaan se benni pelanggaran hokom mitorot undang-undang nasional otaba internasional 
    bakto kalakoan gapaneka ejalani. Saka'dhinto juga ta' kengeng nantoagi okoman lebbi bera' 
    dhari se samostena etarema bakto pelanggaran gapaneka ejalani.</li>
</ol>

<h4>PASAL 12</h4>

<p>Tadha oreng se kengeng eganggu orosanna dibhi', kaluargana, romatanggana, otaba 
hubungan sorat-manyorat, otaba eserang kahormatannepon ban saena asmana. Sabban oreng 
agadhuwi hak enaongi hokom alaban gudaan otaba serangan gapaneka.</p>

<h4>PASAL 13</h4>

<ol>
  <li>Saban oreng agadhuwi hak sareng kabebasan le-ngalle otaba a lenggi e settong kenengan 
    dhalem bates-bates sabban nagara.</li>
  <li>Sabban oreng agadhuwi hak aninggalagi settong negara, tamasok negarana dibhi' ban abali 
    pole dha' negara gapaneka.</li>
</ol>

<h4>PASAL 14</h4>

<ol>
  <li>Sabban oreng agadhuwi hak nyare klaban anekmati e negara-negara laen, naongan dhari 
    etabeng parkara.</li>
  <li>Hak gapaneka ta' kengeng e angguy manabi parkaraepon saongguna ta' karna 
    kejahatan-kejahatan se badha hubunganna sareng politik otaba dhari kalakoan-kalakoan se 
    alaban tojjuan-tojjuan ban prinsip-prinsip Parsarekatan Bangsa-Bangsa.</li>
</ol>

<h4>PASAL 15</h4>

<ol>
  <li>Sabban oreng agadhuwi hak sala settong kewarganegaraan.</li>
  <li>Tadha oreng kengeng epaksa ngocol kawarganegaraanna otaba e tolak hak agante 
    kewarganegaraan.</li>
</ol>

<h4>PASAL 16</h4>

<ol>
  <li>Oreng lake' ban bine se ampon cokop omor, agudhuwi hak akabin ban abangon kaluarga, 
    sareng ta' olle ebatesi klaban alasan ras, kawarganegaraan otaba agama. Salerena gadhuan 
    hak se dha-padha dhalem hal kakabinan juga dhalem masa kakabinan ban dhalem hal atela'.</li>
  <li>Kakabinan namong kengeng elakone manabi edasaragi pelehan bebas sareng parsetujuan 
    sa-ongguna dhari kadhuwa calon mantan.</li>
  <li>Kaluarga, enggi paneka satuan alamiah fundamental dhalem masyarakat, agadhuwi hak 
    enaonge masyarakat ban nagara.</li>
</ol>

<h4>PASAL 17</h4>

<ol>
  <li>Sabban oreng agadhuwi hak gadhuan harta sae bi'dibi' otaba sareng oreng laen.</li>
  <li>Tadha' oreng se olle erampas hartaepon secara sawenang-wenang.</li>
</ol>

<h4>PASAL 18</h4>

<p>Sabban oreng agadhuwi hak kabebasan pamekkeran, nurani ban agama, dhalem hak gapaneka 
masok kabebasan agante agamana otaba keyakenna, sareng kabebasan alakone agamana otaba 
kayakenna bi'dibi'an otaba a reng-sareng oreng laen secara omom bi'dibi' kaangguy 
anyata'agi agamana otaba kayakenna sae dhalem ngajari, alakone ibadah secara khusu'.</p>

<h4>PASAL 19</h4>

<p>Sabban oreng agadhuwi hak kabebasan gaduwan ban ngocapagi pamanggi, dhalem hak gapaneka 
kamasok kabebasan gaduwan pamanggi se ta' kengeng eganggu, ban nyare, narema sareng 
ngabaragi katerangan ban pamanggi alebet media ponapa bisaos ban tadha' batessepon.</p>

<h4>PASAL 20</h4>

<ol>
  <li>Sabban oreng agadhuwi labebasan a pol-kompol ban a sarekat se aman.</li>
  <li>Tadha' oreng se kengeng epaksa masok sala settong parkompolan.</li>
</ol>

<h4>PASAL 21</h4>

<ol>
  <li>Sabban oreng agadhuwi hak norok dhalem pamarentahan negarana secara langsung otaba lebat 
    bekkel se epele secara bebas.</li>
  <li>Sabban oreng agadhuwi hak kasempatan se dha-padha kaangguy e angka' dhalem jabatan 
    pamarentahan nagara.</li>
  <li>Kareppa rakyat moste daddi dasar kekuasaan pamarentah, karep gapaneka moste enyatagi 
    dhalem pamelehan omom se epabadha sabban settong bekto, murni, omom ban sadrajat, rahasia 
    otaba cara laen se ejamin melena bebas.</li>
</ol>

<h4>PASAL 22</h4>

<p>Sabban oreng anggota masyarakat agadhuwi hak jaminan sosial ban agadhuwi hak-hak 
ekonomi, sosial ban budaya se eparloagi monggu drajat ban bebas tombuna salerana lebat 
usaha-usaha nasional otaba bantoan internasional sabanding sareng organisasi ban 
somber-somber kakayaan saban nagarana.</p>

<h4>PASAL 23</h4>

<ol>
  <li>Sabban oreng agadhuwi hak dha' kalakoan, dha' pelean bebas kalakoan gapaneka, agadhuwi 
    hak dha' kabadhaan se sae lako paneka ban enaonge dhari pengangguran.</li>
  <li>Sabban oreng, agadhuwi hak opa se padha kaangguy kalakoan se padha.</li>
  <li>Sabban oreng se alako agadhuwi hak dha' penghaselan se adil ban cokop se a jamin dha' 
    salerana ban kaluargana kabadhaan se sae kaangguy drajatepon manossa, ban etambah 
    saparlona cara-cara laen naongan sosial.</li>
  <li>Sabban oreng agadhuwi hak agabay sareng daddi anggota sarekat pekerja monggu a 
    naonge kabotuanna.</li>
</ol>

<h4>PASAL 24</h4>

<p>Sabban oreng agaduwi hak istirahat ban prei, tamasok batessa jam-jam alako, klaban 
are-are prei se opana tetep ebajar.</p>

<h4>PASAL 25</h4>

<ol>
  <li>Sabban oreng agadhuwi hak patokan odhi' se cokop kaangguy kasehatan ban kasejahteraan 
    salerana ban kaluargana, tamasok dha'ar, busana, compok ban pelayanan kasehatan ban sosial 
    se ekaparlo; sareng hak dha' jaminan manabi nganggur ta' alako, sake, cacat, daddi randa, 
    omor seppo otaba kabadhaan laen se daddi lantaran korangga pangaselan eloar kobessana.</li>
  <li>Ebu ban nak-kanak agadhuwi hak kengeng pelayanan ban bantoan istimewa. Kabinna anak sae 
    se ebabaragi e dhalem otaba e loar nikah moste kengeng naongan sosial se dha-padha.</li>
</ol>

<h4>PASAL 26</h4>

<ol>
  <li>Sabban oreng agadhuwi hak olle pandhidhigan. Pandhidhigan moste bebas bea, paleng 
    sakonek kaangguy tingkat sekolah rendah ban pandhidhigan dasar. Pandhidhigan rendah moste 
    wajib. Pandhidhigan teknik ban profesi moste tabuka' kaangguy kabbina oreng, pandhidhigan 
    tenggi moste bisa emasoki kabbina oreng ngangguy cara se dha-padha ban edasari cara se 
    patot.</li>
  <li>Pandhidhigan sopaja apanojju dha' pamekaran kapribadian manossa ban makoat rasa hormat 
    dha' hak-hak manossa ban kabebasan fundamental (dasar). Pandhidhigan moste mamaju saleng 
    pamahaman, toleransi ban kakancaan antara bangsa-bangsa, ras otaba klompok-klompok agama, 
    sareng materos kalakoan Parsarekatan Bangsa-bangsa dhalem ajaga pardamaian.</li>
  <li>Oreng seppo agadhuwi hak paleng otama mele macemma pandhidhigan se badhi eparengagi dha' 
    tra-pottrrana.</li>
</ol>

<h4>PASAL 27</h4>

<ol>
  <li>Sabban oreng agadhuwi hak bebas partisipasi dhalem kegiatan budaya masyarakat, anekmati 
    seni ban ngereng dhalem kamajuan ban anekmati manfaat elmo pengetahuan.</li>
  <li>Sabban oreng agaduwi hak enaongi kaontongan baten ban lahiriah se e aselagi dhari 
    produksi elmo, sastra otaba seni se e anggit salerana.</li>
</ol>

<h4>PASAL 28</h4>

<p>Sabban oreng agadhuwi hak dha' tatanan sosial ban internasional, se hak-hak ban 
kabebasan-kabebasan ekasebut dhalem Parnyataan paneka kengeng elakone sadajana.</p>

<h4>PASAL 29</h4>

<ol>
  <li>Sabban oreng agadhuwi kewajiban-kewajiban dha' masyarakat settong kenengan e ka'dimma 
    salerena bisa bebas mamekar pribadhina dibhi'.</li>
  <li>Dhalem alakone hak-hak ban kabebasan-kabebasan, sabban oreng moste norot coma dha' 
    batesan-batesan se etetepagi undang-undang, sareng tojjuan kaangguy pengakoan ban hormat 
    dha' hak-hak klaban kabebasan-kabebasan oreng laen, sareng kaangguy a lastereagi 
    syarat-syarat se adil dhalem hak kasusilaan, katertiban ban kasejahteraan omom dhalem 
    masyarakat se demokratis. </li>
  <li>Hak-hak ban kabebasan-kabebasan gapaneka, ngangguy cara ponapa bisaos, sama sakale ta' 
    kengeng elakone a laban tojjuan ban dasar-dasar pamekkeran Parsarekatan Bangsa-Bangsa.</li>
</ol>

<h4>PASAL 30</h4>

<p>Tadha hal dhari dhalem Parnyataan paneka kengeng etafsiragi a beri' sala settong 
nagara, kelompok otaba sala settong oreng, hak kaangguy e dhalem kalakoan ponapa bisaos, 
otaba alakone settong kalakoan se gadhuan tojjuan marosak hak-hak ban kabebasan-kabebasan 
se ka'dimma bisaos kasebut dhalem Parnyataan paneka. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
