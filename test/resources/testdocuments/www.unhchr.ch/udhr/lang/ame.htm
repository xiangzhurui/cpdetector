<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Amuesha-Yanesha, ">
<title>OHCHR: Amuesha-Yanesha () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ame_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ame_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ame.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Amuesha-Yanesha Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">6,000 (1986)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Arawakan family, Maipuran group and is spoken by 4,000 to 8,000 people, who preferred to be called "Yanesha".</span><br>
    <br>

    <br>
    <span class="highlighttxt">
    Received: 19980525<br>
    Posted: 19980921<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  
<font face="Arial Unicode MS">
<H3>Arrpa' anaret ̃allohuen allpon derechos &ntilde;e&ntilde;t ̃e'&ntilde;e po'&ntilde;oc̈h yocop &ntilde;e&ntilde;t̃cha' atet ̃ yep̃a'yena allohueney ache&ntilde;eneshay ama't errap̃aren arr patsro</H3>
<P>Ahuat ̃̃̃a&ntilde; fecha 10 de diciembre 1948 &ntilde;e&ntilde;t ̃Asamblea General de las Naciones Unidas, &ntilde;etpa' quellqu&euml;t ora allpon derechos &ntilde;e&ntilde;t ̃e'&ntilde;e po'&ntilde;oc̈h yocop allohuenacpay ache&ntilde;eneshay ama't errap̃aren arr patsro. Alloch&ntilde;apa' orrtachet a&ntilde; &ntilde;o&ntilde;ets &ntilde;e&ntilde;t ̃atet ̃anaret ̃derechos; &ntilde;e&ntilde;t̃pa' &ntilde;e&ntilde;t̃ara orrtetsa arr a&ntilde; pap̃llo. Allempo o' orrtachet a&ntilde; papell &ntilde;apa' otyesan ora allohuen anetsoc̈hno &ntilde;e&ntilde;t ̃orrtatene Naciones Unidas, t̃orretepa' att̃och epa'hua a&ntilde; &ntilde;o&ntilde;ets errap̃aren arr patsro. Orrtachetepa' erracma&ntilde;en allcha' lleya'yeset ora allpon pa'namen ache&ntilde;enesha' arr patsro. Nam̃a yec̈hatyesetepa' a&ntilde; derechos ora allpon escuelac̈hno &ntilde;am̃a ora allohuen anetsoc̈hno ama't errot̃eneta po'gobiernoret. </P>
<H4>&Ntilde;e&ntilde;t ̃ &ntilde;anom</H4>
<P>Yapa' ye&ntilde;ote&ntilde; &ntilde;erra'm yemne&ntilde; o'ch yeyc̈hena e'&ntilde;e cohuen a&ntilde;e patsro, ama yemne&ntilde;e o'ch e&ntilde;alleta &ntilde;e&ntilde;tcha' yepatare'tene' &ntilde;e&ntilde;t ̃ yoct̃en ya; &ntilde;am̃ia &ntilde;e&ntilde;t ̃cha' ya'm̃cha'noc̈htana'tenaya ama yemne&ntilde;e o'ch orrta.</P>
<P>&Ntilde;erra'm yemne&ntilde; o'ch e'&ntilde;e pocte' es yep̃anna'ta &ntilde;am̃a &ntilde;erra'm yemne&ntilde; o'ch e'&ntilde;e cohuen mueche't ̃yeyc̈hena a&ntilde;e patsro, a&ntilde; poctetsa o'ch ye&ntilde;otua. Att̃o ye'&ntilde;alletyesa arr patsro e'&ntilde;e att̃ecma cohuen yesherb̃a'yen allohueney &ntilde;e&ntilde;t̃ey yec̈ha'yetsa a&ntilde;e patsro, amach e&ntilde;alle &ntilde;e&ntilde;t ̃ atsenatpo' entenet.</P>
<P>&Ntilde;am̃a allohuenacpay &ntilde;e&ntilde;t̃ey arrom&ntilde;at̃ey e'&ntilde;e att̃ecma e&ntilde;all &ntilde;e&ntilde;t ̃ otenet derechos &ntilde;e&ntilde;t̃cha' e'&ntilde;e cohuen yocshatene' a&ntilde;e patsro. &Ntilde;e&ntilde;t̃pa' ama't eseshapa' amach puerratam̃perryeto ama't errpona&ntilde;a. Tarra&ntilde;a ye&ntilde;ote&ntilde; ahuat̃ot̃e&ntilde; &ntilde;erra'm esempo ache&ntilde;enesha'pa' ama esoye e&ntilde;chete't̃e a&ntilde; derechos, &ntilde;etpa' errot̃uanen p̃a'yesete't ̃po'potanta&ntilde; &ntilde;e&ntilde;t ̃ tsena'tenet. &Ntilde;e&ntilde;t̃pa' ye&ntilde;ote&ntilde; yeyoc̈hro ama ap̃apahuoyaye. &Ntilde;am̃a ye&ntilde;ote&ntilde; a&ntilde; atarr cohuen allohuenacpay &ntilde;erra'm chap allempo allohueney e'&ntilde;e cohueno'tsa'yeney arr patsro. T̃arro'mar &ntilde;erra'm atet ̃yocsha'yena arr patsro amach es ya'm̃cha' - nochtana'tenaye, amach e&ntilde;alle &ntilde;e&ntilde;t ̃cha' yemueroc̈htatene'. Ama't allempo es ye&ntilde;os po'po&ntilde; &ntilde;e&ntilde;t ̃cohuen yenten ya, amach e&ntilde;alle &ntilde;e&ntilde;t ̃cha' yote' eso'mart̃e' pe&ntilde;en po'po&ntilde; cot̃ap̃&ntilde;ats. &Ntilde;erra'm yapa' yame'&ntilde;e&ntilde;a po'po&ntilde; &ntilde;e&ntilde;t ̃cohuen yenten ya amach e&ntilde;alle &ntilde;e&ntilde;t̃cha' yepatare'tene'.</P>
<P>&Ntilde;e&ntilde;t ̃o'mar ye&ntilde;ote&ntilde; e'&ntilde;e pocte' o'ch yene' &ntilde;o&ntilde;ets att̃och ye&ntilde;otatanna'tyena ora allpon a&ntilde; derechos att̃och allohueney e'&ntilde;ech cohuen yentannena alloch&ntilde;apa' amach e&ntilde;alle ache&ntilde; &ntilde;e&ntilde;t ̃ amueroc̈htataret̃tetsa. Alloch&ntilde;apa' amach orrtateneto at̃par&ntilde;ats &ntilde;e&ntilde;t ̃ atet̃ amueroc̈htatarettenet.</P>
<P>&Ntilde;am̃a ye&ntilde;ote&ntilde; e'&ntilde;e pocte' e'&ntilde;ech cohuen yamo'tstannena po'po&ntilde; ache&ntilde;enesha' &ntilde;e&ntilde;t ̃yec̈ha'yetsa po'po&ntilde; anetso'mar arr patsro.</P>
<P>&Ntilde;am̃a ye&ntilde;ote&ntilde; allohuen allpon pa'namen anetso'marnesha' &ntilde;e&ntilde;t ̃orrtatene &ntilde;e&ntilde;t ̃ otenet Naciones Unidas, &ntilde;etpa &ntilde;e&ntilde;t̃a e'&ntilde;e cohuen entenet &ntilde;et. &Ntilde;e&ntilde;t̃o'mar &ntilde;et nenet &ntilde;o&ntilde;ets all quellco att̃o allohueney arrom&ntilde;at̃ey &ntilde;e&ntilde;t̃ey e&ntilde;alletyetsa arr patsro e'&ntilde;ech att̃ecma cohuen yesherb̃a'yen &ntilde;am̃a allohuenacpay att̃ecma e&ntilde;all &ntilde;e&ntilde;t̃ otenet derechos att̃och e'&ntilde;e cohuen yocsha'yena arr patsro allohueney ama t coyaneshohuen. &Ntilde;e&ntilde;t ̃o'mar &ntilde;etpa' a&ntilde; e'nenet o'ch orrtatenet &ntilde;e&ntilde;t ̃ cohuen sherbets allohuenacpay ache&ntilde;eneshay arr patsro. Alloch&ntilde;apa' att̃och allo'na yesen yenpanna'tnomtsa att̃och yocsha'yena e'&ntilde;e cohuen arr patsro o'ch yechyen &ntilde;e&ntilde;t̃ yepallta'yena &ntilde;am̃a amach e&ntilde;alle &ntilde;e&ntilde;t ̃ am̃cha 'noc̈htana 'tenaye, e '&ntilde;ech cohueno 'tsa 'yeney.</P>
<P>&Ntilde;am̃a ye&ntilde;ote&ntilde; allohuen pa'namen anetso' marnesha' &ntilde;e&ntilde;t ̃ orrtatene' Naciones Unidas &ntilde;etpa' net po'&ntilde;o&ntilde; att̃och t̃orra'yeset att̃och ame'&ntilde;achet allohuen ache&ntilde;enesha' &ntilde;e&ntilde;t ̃errap̃aro'tsa'yenet a&ntilde; patsro, alloch&ntilde;apa' att̃och e'&ntilde;ech cohuen entuenet a&ntilde; derechos &ntilde;amet; &ntilde;e&ntilde;t̃pa' allohuenacpuet e'&ntilde;ech cohueno'tsa'yenet.</P>
<P>&Ntilde;am̃a ye&ntilde;ote&ntilde; &ntilde;erra'm po'&ntilde;oc̈h e'&ntilde;ech cohuen yetsotuer e'&ntilde;e atet ̃yene' ye&ntilde;o&ntilde; a&ntilde; poctetsa o'ch ye&ntilde;otatanna'ta a&ntilde; derechos &ntilde;e&ntilde;t ̃ allohuenacpay alloch&ntilde;apa' e'&ntilde;ech cohueno'tsa 'yeney.</P>
<P>&Ntilde;e&ntilde;t̃o'mar t̃e'pa'</P>
<P>ASSAMBLEA GENERAL &ntilde;e&ntilde;t̃ara Naciones Unidas arrpa' orrtatenet</P>
<P>ORA ALLPON DERECHOS NENT ALLOHUENACPAY NENTEY PA'NAMENEY ACHENENESHAY. Alloch&ntilde;apa' att̃och allohuen c̈hocmach yeyerpa'yena allohuen derechos &ntilde;e&ntilde;t ̃ aquellcaret̃tetsa arr. &Ntilde;am̃a c̈hocma yeyc̈hach po'potanta&ntilde; att̃och &ntilde;etpa'c̈ho'&ntilde;a e'&ntilde;ech cohuen am̃cha na'tpo' entuenet &ntilde;amet a&ntilde; derechos. Alloch&ntilde;apa' att̃och ama't erracma&ntilde;en arr patsro e&ntilde;otueretcha' a&ntilde; derechos &ntilde;am̃a po'&ntilde;oc̈h atet̃̃cha' cohuen yemorrentanna'tuerra. &Ntilde;e&ntilde;t̃pa' att̃epa'ch perra arr yepats&ntilde;o ama't &ntilde;am̃a ora errap̃aren po'potanta&ntilde; anetso'mar arr patsro. Att̃epa'ch perra allohuen anetso'marnesha' &ntilde;e&ntilde;t ̃orrtatene' Naciones Unidas ama't &ntilde;am̃a po'potanta&ntilde; &ntilde;e&ntilde;t̃ yenpuenet &ntilde;et. Allpon derechos &ntilde;e&ntilde;t ̃yechyen att̃och e'&ntilde;ech cohuen yeyc̈ha'yena arr patsro &ntilde;e&ntilde;tpa' a&ntilde;ec̈hno:</P>
<H4>Cot̃ap̃&ntilde;ats 1.</H4>
<P>Allohueney &ntilde;e&ntilde;tey arrom&ntilde;atey att̃o ye'&ntilde;alletyesa arr patsro e'&ntilde;e att̃ecma cohuen yesherb̃a'yen. &Ntilde;am̃a yechyen allpon derechos att̃och e'&ntilde;ech cohueno'tsa'yeney arr patsro. &Ntilde;am̃a allohuen att̃ecma yechyen alloch yoct̃ape' chyen cohuen &ntilde;am̃a ye&ntilde;otyen yeyoc̈hro &ntilde;e&ntilde;t ̃̃e'ne pocte' enten ache&ntilde;enesha' &ntilde;am̃a &ntilde;e&ntilde;t ̃ama pocteye' enteneto. Ye&ntilde;ote&ntilde; a&ntilde; poctetsa e'&ntilde;e yemo'nashe&ntilde; yep̃annena ama't ora allohuen allpon ache&ntilde;enesha' &ntilde;e&ntilde;t ̃a&ntilde;e patsro'tsa'yeney.</P>
<H4>Cot̃ap̃&ntilde;ats 2.</H4>
<P>Ora allohuen allpon ache&ntilde;enesha' &ntilde;e&ntilde;t ̃ a&ntilde;e patsro'tsa'yen, att̃ecma echyenet a&ntilde; derechos att̃och e'&ntilde;e cohuen yec̈ha'yenet arr patsro. Allohuenet att̃ecma echyenet a&ntilde; derechos ama't erra'tsent̃e' po'm̃re&ntilde;tsoret penet, &ntilde;am̃a ama't errot̃ena orrtenet, ama't quelluareret ama't &ntilde;am̃a &ntilde;e&ntilde;t ̃ huallama't̃areret, ama't coyaneshohuenet att̃ecma echenet a&ntilde; derechos. &Ntilde;am̃a ama't erra'tsent̃e' &ntilde;e&ntilde;t ̃ po'yomporer penet &ntilde;am̃a ama't erra'tsen cot̃ape'chyenet &ntilde;e&ntilde;t ̃ cohuen entyenet po' gobiernocop ama't po'po&ntilde; poct̃ap̃&ntilde;ar e'&ntilde;e att̃ecma echenet a&ntilde; derechos &ntilde;e&ntilde;t ̃ allohuenacpay &ntilde;e&ntilde;t̃ey arrom&ntilde;at̃ey arr patsro. Ama't &ntilde;e&ntilde;t ̃ huoccha&ntilde;etets arr patsro, &ntilde;e&ntilde;t ̃ ama es echyetso arr patsro &ntilde;e&ntilde;t ̃ ama esoye' enteneto, &ntilde;etpa'c̈ho'&ntilde;a e'&ntilde;e att̃ecma echenet a&ntilde; derechos &ntilde;e&ntilde;t ̃ allohuenacpay &ntilde;e&ntilde;t ̃ey arrom&ntilde;at̃ey. &Ntilde;am̃a att̃ecma echenet a&ntilde; derechos ama't erra'tsena anets all yec̈ha'yenet &ntilde;am̃a ama't errot̃en po'gobierno echenet all pa'netsro. Ama't po'gobierno am̃cha'noc̈htana'taneta&ntilde; amapa' e'&ntilde;e cohueno'tsa 'yenet e'&ntilde;e att̃ecma echenet a&ntilde; derechos &ntilde;e&ntilde;t ̃ allohuenacpay &ntilde;e&ntilde;t̃ey arrom&ntilde;at̃ey arr patsro.</P>
<H4>Cot̃ap̃&ntilde;ats 3. </H4>
<P>Allohueney yechen derecho o'ch yocrrena arr patsro amach e&ntilde;alle &ntilde;e&ntilde;t̃cha' am̃icha'noc̈htana'tenaya. Ello&ntilde;a e&ntilde;all &ntilde;e&ntilde;t̃cha' yemo&ntilde;enaya.</P>
<H4>Cot̃ap̃&ntilde;ats 4.</H4>
<P>Ama't pueshe&ntilde;arraya ache&ntilde;ey amach ataruasataret̃eye e'&ntilde;e att̃a. Amuepa'ch pomue&ntilde;eto ache&ntilde; &ntilde;e&ntilde;t̃cha' taruasatenet e'&ntilde;e att̃a, ama't errot̃ena.</P>
<H4>Cot̃ap̃&ntilde;ats 5. </H4>
<P>Ama't pueshe&ntilde;arra amuepa'ch amueroc̈htataret̃teno ene att̃a, amach atserrp̃aret̃teneto atet̃ &ntilde;erra 'mrrat̃e' berr atserrpenet.</P>
<H4>Cot̃ap̃&ntilde;ats 6. </H4>
<P>Ora allpon leyes &ntilde;e&ntilde;t ̃ anaret̃e'tyetsa allohuen ache&ntilde;eneshacop &ntilde;e&ntilde;t̃pa' &ntilde;e&ntilde;t̃cha' a'poctatyenahuet ama't pueshe&ntilde;a'ttset &ntilde;erra'm esempo echyenet problema.</P>
<H4>Cot̃ap̃&ntilde;ats 7. </H4>
<P>Amach e&ntilde;alle ache&ntilde; &ntilde;e&ntilde;t̃ecop ama sherbeno a&ntilde; leyes &ntilde;e&ntilde;t ̃ atet ̃ anaret̃. Att̃ecmach yenpuenana ama't allohuen ache&ntilde;enesha', amach e&ntilde;alle ache&ntilde; &ntilde;e&ntilde;t̃ ama amorrentaret̃eyaye. &Ntilde;am̃a a&ntilde; derechos &ntilde;e&ntilde;t ̃ aquellcaret̃ arr, &ntilde;e&ntilde;t̃pa'c̈ho'&ntilde;a att̃ecmach allohuenacop &ntilde;e&ntilde;t̃cha' mo&ntilde;enaya ama 't erra'tsena ache&ntilde;er &ntilde;erra'm esempo e&ntilde;all &ntilde;e&ntilde;t̃cha' puerratam̃̃̃̃̃̃̃̃psahueta&ntilde; a&ntilde; derechos.</P>
<H4>Cot̃ap̃&ntilde;ats 8. </H4>
<P>&Ntilde;am̃a &ntilde;erra'm esempo esesha'pa' muenene&ntilde; o'ch puerratam̃psan ache&ntilde;enesha' a&ntilde; derechos &ntilde;etpa' e'&ntilde;e pocte o'ch e'nenet autoridades &ntilde;e&ntilde;t̃cha' a'poctaterrahuet &ntilde;e&ntilde;t ̃ atet ̃anaret ̃po'leyes &ntilde;am̃a po'constituci&oacute;n.</P>
<H4>Cot̃ap̃&ntilde;ats 9. </H4>
<P>Amuepa'ch arrmataret̃teno ache&ntilde; e'&ntilde;e att̃a. Amuepa'ch yottam̃pesyeneto ache&ntilde; e'&ntilde;e att̃a. Amuepa'ch mue&ntilde;o ' teneto ache&ntilde; b̃ac̈hayo allcha' mueroc̈htena.</P>
<H4>Cot̃ap̃&ntilde;ats 10. </H4>
<P>&Ntilde;am̃a allohuen ache&ntilde;enesha' ama't esesha' &ntilde;erra'm esempo otte&ntilde;e'charet̃tena &ntilde;apa' echenancha' derecho o'ch a'poctater &ntilde;o&ntilde;ets e'&ntilde;e cohuen juezesho. Juezpa' e'&ntilde;ech cohuen o'ch e&ntilde;och &ntilde;erra'm po'&ntilde;oc̈h atet ̃o' p̃ohua. Amach e'&ntilde;e att̃a atserrpe&ntilde;eto. &Ntilde;am̃a &ntilde;e&ntilde;t ̃otte&ntilde;e'charet̃tetsa juezpa' o'ch e&ntilde;otach &ntilde;e&ntilde;t ̃ derechos echen &ntilde;am̃a &ntilde;e&ntilde;t ̃ po'deberes. Amach es a'nahua o'pate&ntilde;eto ama't pueshe&ntilde;arra ache&ntilde;.</P>
<H4>Cot̃ap̃&ntilde;ats 11. </H4>
<OL>

<LI>&Ntilde;am̃a ama't esesha' &ntilde;e&ntilde;t ̃ otte&ntilde;e'charet̃tetsa allo'tsen autoridades, amuepa'ch ahuen otatsteto autoridades a&ntilde; ache&ntilde; po'&ntilde;oc̈h atet ̃o' p̃ohua. A&ntilde;cha' &ntilde;anom e'm̃&ntilde;ochetepa' &ntilde;e&ntilde;t̃cha' yenpuene' &ntilde;e&ntilde;t ̃ otte&ntilde;e'charet̃tetsa. E'&ntilde;ech cohuen acop̃a e&ntilde;ochet po'&ntilde;oc̈ht̃e' atet̃ o' p̃ohua. &Ntilde;e&ntilde;t̃pa' atet̃cha' penet allo'tsa'yen shonte' ache&ntilde;enesha', amuepa'ch a'nahua o'pate&ntilde;eto.</LI>
<LI>&Ntilde;am̃a a&ntilde;ecpuepa'ch co&ntilde;chachet ache&ntilde; &ntilde;e&ntilde;t ̃ at̃pare'tene' &ntilde;o&ntilde;ets &ntilde;e&ntilde;t ̃ atet̃ anaret̃ e'&ntilde;e allempo. &Ntilde;am̃a &ntilde;e&ntilde;t ̃ atet̃ anaret̃ &ntilde;e&ntilde;t̃cha' atet̃ co&ntilde;chachet ache&ntilde; &ntilde;erra'm at̃pare'chet a&ntilde; &ntilde;o&ntilde;ets &ntilde;e&ntilde;t ̃ atet̃ anaret̃ &ntilde;e&ntilde;t̃ach co&ntilde;chachet allempo. Amuepa'ch&ntilde;a a&ntilde;e'na co&ntilde;chate&ntilde;eto ache&ntilde; &ntilde;e&ntilde;t ̃ ahuat̃ot̃e&ntilde; atet̃ petsa allempo ama e&ntilde;alle ley &ntilde;e&ntilde;t ̃ otets atet̃cha' sep̃a. &Ntilde;am̃a a&ntilde;ach co&ntilde;chatenet &ntilde;e&ntilde;t ̃ at̃pare'tene ley e'&ntilde;e atet̃ anaret̃. Amach&ntilde;a a&ntilde;e'na co&ntilde;chateneto aton &ntilde;e&ntilde;t ̃ ama att̃eye' anaret̃tena allempo at̃pare'tena.</LI></OL>

<H4>Cot̃ap̃&ntilde;ats 12.</H4>
<P>&Ntilde;am̃a &ntilde;e&ntilde;t ̃ e'&ntilde;e yocpa atet̃ &ntilde;erra'm yepaquell &ntilde;amia yamo'tsesha' &ntilde;e&ntilde;t ̃ parro yeyc̈hena &ntilde;am̃a allohuen &ntilde;e&ntilde;t ̃ yechen &ntilde;e&ntilde;t̃pa' e'&ntilde;e yocpa. Po'potanta&ntilde;pa ama pocteyaye o ch be't̃oset att̃och o'patapretenyet &ntilde;e&ntilde;t ̃ e'&ntilde;e yo. &Ntilde;am̃a amach asasaretpahuoyayye, &ntilde;am̃a amach asochatse'tpahuoyayye. &Ntilde;am̃a allohuen &ntilde;e&ntilde;t̃ asasaret̃tetsa e'&ntilde;e att̃a &ntilde;am̃a &ntilde;e&ntilde;t ̃ asochatse'taret̃tetsa e'&ntilde;e att̃a, &ntilde;etpa' echenet derecho o'ch mo&ntilde;enanet a&ntilde; ley &ntilde;e&ntilde;t ̃ atet̃ anaret̃.</P>
<H4>Cot̃ap̃&ntilde;ats 13.</H4>
<OL>

<LI>&Ntilde;am̃a allohuen ache&ntilde;enesha' echenet derecho o'ch chope'chyeset ama't erra sechyenet allohuanen puen Estado al&iacute; yec̈henet.</LI>
<LI>&Ntilde;am̃a echenet derecho &ntilde;erra'm monenet o'ch salerret ama't erra'tsena Estadot ̃ama't &ntilde;erra'm muenenet o'ch salerret ama't &ntilde;et pue'stadot̃pa e'&ntilde;e pocte'. &Ntilde;am̃a echenet derecho o'ch c̈hac̈herret pue'stado &ntilde;erra'm esempo monenet.</LI></OL>

<H4>Cot̃ap̃&ntilde;ats 14. </H4>
<OL>

<LI>&Ntilde;am̃a &ntilde;erra'm esempo amueroc̈htataret̃ta ama't pueshe&ntilde;arra e'&ntilde;e att̃a poctãp̃&ntilde;o'maret &ntilde;etpa' echenet derecho o'ch yeterret, ahuerret po'po&ntilde; anetso allcha' agaparet̃terret e'&ntilde;e cohuen.</LI>
<LI>T̃arra&ntilde;a &ntilde;erra'm aco&ntilde;chataret̃tet tãrro'mar o' muetset ache&ntilde; amapa' at̃pare'tet po'po&ntilde; leyes amapa' a&ntilde; derechos &ntilde;e&ntilde;t ̃ nen Naciones Unidas &ntilde;erra'm &ntilde;e&ntilde;t̃ecop aco&ntilde;chataret̃tet amach agaparet̃teto po'po&ntilde; anetso.</LI></OL>

<H4>Cot̃ap̃&ntilde;ats 15. </H4>
<OL>

<LI>&Ntilde;ama allohuen ache&ntilde;enesha' echenet derecho &ntilde;e&ntilde;t̃cha' pa 'netser penet.</LI>
<LI>&Ntilde;am̃a amach errot̃enot ̃puerratam̃p̃seto ache&ntilde; po'derecho att̃o pa'netser penet. T̃arra&ntilde;a &ntilde;erra'm esesha' mone' o'ch yec̈ha'huerret po'po&ntilde; anetsro &ntilde;e&ntilde;t̃cha'pa'netser perr allempot̃e&ntilde; &ntilde;e&ntilde;t̃pa' e'&ntilde;e pocte' &ntilde;e&ntilde;t̃pa' po 'derecho.</LI></OL>

<H4>Cot̃ap̃&ntilde;ats 16. </H4>
<OL>

<LI>&Ntilde;am̃a allohuen ache&ntilde; &ntilde;e&ntilde;t ̃ po'nare' &ntilde;erra'm muenen o'ch sena'ta &ntilde;am̃a coyanesha' &ntilde;erra'm muenen o'ch some'ta, &ntilde;e&ntilde;t̃pa' e'&ntilde;e pocte' &ntilde;e&ntilde;t̃pa' po'derecho. Pocte' o'ch yoranna'tet att̃och chemere'tet. Ama't esesha' muenats e'&ntilde;e pocte ama't erra'tsent̃e' po'm̃re&ntilde;tsoret penet, ama't erra'tsent̃e' &ntilde;e&ntilde;t ̃ pa 'netser penet, ama't erra'tsent̃e' po'yomporer penet. &Ntilde;am̃a coyanesha' att̃ecma echenan derechos &ntilde;e&ntilde;t ̃ echen yacmanesha' &ntilde;erra'm esempo o'ch some'ta. &Ntilde;ama allponmat yoranna'tet coyanesha'pa' &ntilde;e&ntilde;t̃ecma derechos echen &ntilde;am̃a &ntilde;erra'm sannerretpa' coyanesha'pa' att̃ecma echenan derechos.</LI>
<LI>Tarra&ntilde;a &ntilde;erra'm esesha' ama muenenaye o'ch yoran po'pshe&ntilde;e&ntilde; &ntilde;e&ntilde;t̃cha' puerrollar p̃a' amapa yacma ama mueno &ntilde;e&ntilde;t̃cha' puetãpor p̃a', pamo'mte'pa' amach errot̃enot ̃̃̃apano po'pshe&ntilde;e&ntilde; yacma e'&ntilde;e &ntilde;a po'huamencot ̃&ntilde;erra'm coyanesha' ama muene&ntilde;e.</LI>
<LI>&Ntilde;am̃a &ntilde;e&ntilde;t ̃ yec̈hetsa parro pa'pacllo &ntilde;e&ntilde;t ̃ pamo'tsna'tar p̃annena &ntilde;e&ntilde;t̃pa' e'&ntilde;e pocte' atet̃ yeyc̈hen arr patsro. &Ntilde;e&ntilde;t̃o'mar &ntilde;e&ntilde;t̃pa' gobiernocop o'ch cohuam̃penan allohuen familias &ntilde;e&ntilde;t ̃ parro yec̈ha'yenet.</LI></OL>

<H4>Cot̃ap̃&ntilde;ats 17. </H4>
<OL>

<LI>&Ntilde;am̃a allohuen ache&ntilde;enesha' echenet derecho o'patetepa' &ntilde;e&ntilde;t ̃ e'&ntilde;e &ntilde;ocmuet, atet ̃&ntilde;erra'm pa'paquell, po'patse&ntilde;, payara. &Ntilde;am̃a e'&ntilde;e pocte' o'ch o'pataprecha po'potanta&ntilde; &ntilde;e&ntilde;t ̃ parrocma taruasa'yenet.</LI>
<LI>&Ntilde;am̃a ama aprratam̃pespahuoyaye e'&ntilde;e att̃a &ntilde;e&ntilde;t ̃ yo'patena ya atet̃ &ntilde;erra'm yepaquell, yepatse&ntilde;, yayara.</LI></OL>

<H4>Cot̃ap̃&ntilde;ats 18. </H4>
<P>&Ntilde;am̃a allohuen ache&ntilde;enesha' ama't erra'tsena ache&ntilde;er echenet derecho o'ch cotãpe'chyenet &ntilde;e&ntilde;t ̃ e'&ntilde;e cohuen entenet &ntilde;et pueyoc̈hreto. &Ntilde;am̃a allohuen ache&ntilde;pa' echenet derecho o'ch po'yomporer pe&ntilde;et &ntilde;e&ntilde;t ̃ e'&ntilde;e cohuen entenet &ntilde;et. &Ntilde;am̃a &ntilde;erra'm esempo muenenet o'ch po'po&ntilde;et po'yompor-ret, &ntilde;e&ntilde;t̃pa'c̈ho'&ntilde;a e'&ntilde;e &ntilde;ocpuet po'derecho. &Ntilde;am̃a e'&ntilde;e pocte' o'ch apc̈ha'yenet epuet po'potanta&ntilde; &ntilde;e&ntilde;t ̃ parrocma ame'&ntilde;enet. &Ntilde;am̃a e'&ntilde;e pocte o'ch yec̈hatyesan po'potanta&ntilde; &ntilde;e&ntilde;t ̃ muenene' o'ch e&ntilde;oteret &ntilde;amet. E'&ntilde;e pocte' o'ch etsote&ntilde;et ora att̃och sherbe&ntilde;et po 'yompor-ret.</P>
<H4>Cot̃ap̃&ntilde;ats 19. </H4>
<P>&Ntilde;am̃a allohuen ache&ntilde;enesha' ama't erra tsena ache&ntilde;er echenet derecho o'ch serrpare'tatanna'tyeset &ntilde;e&ntilde;t ̃ atet ̃cotãpe'chyenet &ntilde;et &ntilde;e&ntilde;t ̃ cohuen entyenet &ntilde;et. Amach e'mo&ntilde;e'taret̃eye att̃o yapa yoctẽn a&ntilde; derecho. &Ntilde;am̃a e'&ntilde;e pocte' o'ch e'nyenet att̃och e&ntilde;oteret erra'tsent̃e' cot̃ap̃&ntilde;atser &ntilde;e&ntilde;t ̃ cohuen entyenet &ntilde;et. E'&ntilde;e pocte' o'ch agapyenet a&ntilde; cot̃ap̃&ntilde;atser pueyc̈hate&ntilde;a, &ntilde;am̃a e'&ntilde;e pocte' o'ch e&ntilde;otachet po'potanta&ntilde; &ntilde;e&ntilde;t ̃ atet̃ pena a&ntilde; cot̃ap̃&ntilde;ats. Ama't errot̃enot e&ntilde;otachet po'potanta&ntilde; ache&ntilde;, &ntilde;e&ntilde;t̃pa' e'&ntilde;e pocte' ama't po'quellcot ̃ama't radiot ̃ma't errot̃enota. E'&ntilde;e pocte' o'ch c̈hapatyeset &ntilde;e&ntilde;t ̃ cot̃ap̃&ntilde;ats po'po&ntilde; anetso'mar.</P>
<H4>Cot̃ap̃&ntilde;ats 20. </H4>
<OL>

<LI>&Ntilde;am̃a allohuen ache&ntilde;enesha' echenet derecho o'ch apc̈ha'yenet ora allohuen &ntilde;e&ntilde;t ̃ parrocma ame'&ntilde;enet &ntilde;erra'm e'&ntilde;e cohuen mueche't ̃serrpare'tanna'tyenet a&ntilde; poctãp̃&ntilde;et.</LI>
<LI>&Ntilde;erra'm esesha' ama muenenaye o'ch cotãpe'chet e'&ntilde;e parrocma po'potanta&ntilde; poctãp̃&ntilde;et, ama pocteyaye &ntilde;erra'm po'potanta&ntilde; po'huamencotẽtpa' o 'ch ame '&ntilde;atate&ntilde;et &ntilde;e&ntilde;t ̃ &ntilde;et poctãp̃&ntilde;a.</LI></OL>

<H4>Cot̃ap̃&ntilde;ats 21. </H4>
<OL>

<LI>&Ntilde;am̃a allohuen ache&ntilde;enesha' ama't erra'tsena ache&ntilde;er echenet derecho o'ch cotãpe'chatyeset &ntilde;e&ntilde;l pa'm̃cha'taret̃erneshet. &Ntilde;am̃a allohuen ache&ntilde;enesha' ama't erra'tsena ache&ntilde;er echenet derecho o'ch votet a&ntilde;ecop &ntilde;e&ntilde;t̃cha' sherb̃ats gobiernocop.</LI>
<LI>&Ntilde;am̃a allohuen ache&ntilde;enesha' ama't erra'tsena ache&ntilde;er &ntilde;e&ntilde;t ̃ muenene o'ch taruasapretan gobierno allohuenet e'&ntilde;e att̃ecma echyenet derecho.</LI>
<LI>&Ntilde;am̃a erra'tsent̃e' cot̃ap̃&ntilde;atser &ntilde;e&ntilde;t ̃ cohuen enten ache&ntilde;enesha' &ntilde;erra'm shonte' ache&ntilde; &ntilde;e&ntilde;t̃ atet ̃muenenet, atet̃cha' perra po'gobierno. &Ntilde;am̃a att̃och e&ntilde;ochet este' po'&ntilde;oc̈h muenen allohuen ache&ntilde;enesha' e&ntilde;alletepa'ch elecciones ama t errot̃enot̃a; allcha' vota'yenet a&ntilde;ecop &ntilde;e&ntilde;t ̃ e'&ntilde;e cohuen entyenet &ntilde;et. &Ntilde;am̃a &ntilde;e&ntilde;t̃pa' e'&ntilde;ech a'nahua vota'yenet att̃och po'potanta&ntilde;pa' amach errot̃enot ̃po'huamencot̃̃eye' votatenaneto &ntilde;e&ntilde;t ̃ atet ̃muenenet &ntilde;et. &Ntilde;am̃a allohuen ache&ntilde;enesha' e'&ntilde;e pocte' vota'yeset a&ntilde;ecop &ntilde;e&ntilde;t ̃ cohuen entyenet &ntilde;et.</LI></OL>

<H4>Cot̃ap̃&ntilde;ats 22. </H4>
<P>Allohuen ache&ntilde;enesha' ama't erra'tsena ache&ntilde;er echenet derecho o'ch agapue&ntilde;et seguridad social &ntilde;e&ntilde;t ̃ atet ̃yenpuenanet po'gobierno &ntilde;erra'm esempo machayot̃a es pasahuet. Alloch&ntilde;apa' att̃och amach tama penca'yeneto, e'&ntilde;ech att̃era cohuen orrtatyenet. &Ntilde;ehua, ama't erra'tsena anetser a'poctatenan pa'che&ntilde;eneshar a&ntilde; derechos &ntilde;e&ntilde;t ̃ otenet seguridad sociales.</P>
<H4>Cot̃ap̃&ntilde;ats 23.</H4>
<OL>

<LI>&Ntilde;am̃a allohuen ache&ntilde;enesha' ama't erra'tsena ache&ntilde;er echenet derecho o'ch taruasa'yeset att̃och gana'yeset quelle. &Ntilde;am̃a e'&ntilde;e pocte' erra'tsent̃e' taruas muenenet allcha'&ntilde;a taruasa'yenet. &Ntilde;am̃a &ntilde;e&ntilde;t̃ taruasatenahuet e'&ntilde;epa'ch cohuen apa'yesanet allcha' taruasatyesanet. &Ntilde;am̃a amuepa'ch hua&ntilde;apeseto po'taruaset att̃och amach pallteneto quelle.</LI>
<LI>&Ntilde;am̃a allohuen &ntilde;e&ntilde;t̃ att̃ecma taruasa yetset allponeshacmuetepa'ch gana'yenet quelle. Arepa'ch e&ntilde;alle &ntilde;e&ntilde;t ̃ ama amorrentaret̃eyaye.</LI>
<LI>&Ntilde;am̃a allohuen &ntilde;e&ntilde;t ̃ taruasets atsa'tataret̃tetepa'ch allpon &ntilde;e&ntilde;t ̃ poctetsa alloch&ntilde;apa' att̃och cohuen yec̈ha'yenet pamo'tseshohuen amach tama penca'yeneto puepallte&ntilde;ot̃et. &Ntilde;erra'm allpon gana'yenet ama alcanseno att̃och yora'yeset &ntilde;e&ntilde;t̃ allpon pallta'yenet e&ntilde;alletepa'ch seguridad social &ntilde;e&ntilde;t̃cha' yenpa'yenahuet.</LI>
<LI>&Ntilde;am̃a allohuen ama't erra'tsena ache&ntilde;er echenet derecho o'ch parrocmatet epuet sindicato &ntilde;e&ntilde;t̃cha' mo&ntilde;enahuet &ntilde;e&ntilde;t ̃ e'&ntilde;e &ntilde;ocpueta all taruasa'yenet.</LI></OL>

<H4>Cot̃ap̃&ntilde;ats 24. </H4>
<P>&Ntilde;am̃a allohuen ama't erra'tsena ache&ntilde;er echyenet derecho o'ch amesa'yenet allpon horas &ntilde;am̃ia allpon yet̃. Amach ellapenete't̃e arepenete't̃e taruasatset. &Ntilde;am̃a amesyesetepa'ch allponmat &ntilde;e&ntilde;t ̃ vacaci&oacute;n, atsa'tataret̃tetepa'ch ama't allponmat echenet vacaci&oacute;n.</P>
<H4>Cot̃ap̃&ntilde;ats 25.</H4>
<OL>

<LI>&Ntilde;am̃a allohuen ama't erra'tsena ache&ntilde;er echyenet derecho o'ch echyenet allpon att̃och yec̈ha'yenet cohuen arr patsro ama't pamo'tseshohuen att̃och yora'yenet puerrar, pa'shtam, pa'paquellet &ntilde;am̃a att̃och partatyenet &ntilde;am̃a att̃och yenpa'yenanet po'potanta&ntilde; pamo'tseshac̈hno. &Ntilde;am̃a &ntilde;erra'm palltapesyenet po'taruaset alloch gana'yenet quelle echyenet derecho o'ch ayenparet̃tet. Amapa' &ntilde;erra'm atsna'tyenet att̃och ama taruaseneto allponmat echyenet derecho o'ch ayenparet̃tet. Amapa' &ntilde;erra'm machayota atserrpenet, amapa' &ntilde;erra'm rret̃orrnanesha' amapa' &ntilde;erra'm po'nme'ten amapa &ntilde;erra'm esempo es huapoya echyenet derecho o'ch ayenparet̃tet. </LI>
<LI>&Ntilde;am̃a allohuen &ntilde;e&ntilde;t ̃ achoyoreshai &ntilde;am̃a allohuen cheshaneshac̈hno &ntilde;etpa' echyenet derecho o'ch acuam̃p̃saret̃tyenet ama't &ntilde;e&ntilde;t̃ ellopnanesha' &ntilde;amet.</LI></OL>

<H4>Cot̃ap̃&ntilde;ats 26.</H4>
<OL>

<LI>&Ntilde;am̃a allohuen ama't erra'tsena ache&ntilde;er echyenan derecho o'ch estudia'yeset escuelo. &Ntilde;am̃a att̃och estudia'yeset escuelo amach cobraneto &ntilde;e&ntilde;t ̃ Primariacop. Allohuen cheshanesha' atet ̃anaret ̃&ntilde;ocpuet c̈hocma estudienet Primaria, &ntilde;e&ntilde;t ̃ obligatoria. &Ntilde;am̃a e&ntilde;alletepa' escuelas allcha' estudia'yenet &ntilde;e&ntilde;t̃cha' po'taruas penet &ntilde;am̃a e&ntilde;alletepa' escuelas allcha' estudia'yenet estudios mas avanzados ama't a&ntilde;ecop &ntilde;e&ntilde;t ̃ atarr t̃orretsa &ntilde;e&ntilde;t ̃ atarr es e&ntilde;otets.</LI>
<LI>&Ntilde;am̃a a&ntilde;ecop sherben att̃o yec̈hate&ntilde;et cheshanesha' att̃ochcha' e&ntilde;otyenet &ntilde;e&ntilde;t ̃ atarr sherbets arr patsro att̃och e'&ntilde;ech cohuen e&ntilde;otatyenan po'potanta&ntilde; ache&ntilde;enesha'. Alloch&ntilde;apa' att̃ochcha' amach muena'yeneto o'ch puerratam̃p̃sanet po'potanta&ntilde; po'derechos att̃och mueroc̈htatanet. Cohuencha' ye&ntilde;otatanna'tyena ama't pa 'namen ache&ntilde;eneshay. Cohuencha' ya'huanten po'potanta&ntilde; &ntilde;e&ntilde;t ̃ po'po&ntilde; cotãpe'chyenet &ntilde;et. &Ntilde;am̃a c̈hocmuepa'ch yamo'ts yep̃anna'tyena ama't pa'namen anetsoc̈hno all yeyc̈ha'yena, ama't pa'namen mere&ntilde;tsorec̈hno &ntilde;e&ntilde;t ̃ parro ye &ntilde;alletyesa, ama't pa'namen yeyomporer yep̃a'yen. A&ntilde;ecop yeyc̈hach cheshanesha' cohuen att̃och e'&ntilde;ech cohuen torra'yerret &ntilde;amet a&ntilde;ecop &ntilde;e&ntilde;t ̃ cohuen enten Naciones Unidas alloch&ntilde;apa' att̃och allohueney e'&ntilde;ech cohuen mueche't ̃yeyc̈ha'yena arr patsro.</LI>
<LI>&Ntilde;e&ntilde;t ̃ chesha' &ntilde;e&ntilde;t ̃ ama po'nena' pamo'mtepa' echenan derecho o'ch mue&ntilde;anet erra'tsent̃e', escuelo &ntilde;e&ntilde;t ̃ cohuen enten pamo 'mte.</LI></OL>

<H4>Cot̃ap̃&ntilde;ats 27.</H4>
<OL>

<LI>&Ntilde;am̃a allohuen ama't erra'tsena ache&ntilde;er echyenan derecho o'ch tõrra'yenet &ntilde;e&ntilde;t ̃ atet̃ yec̈ha'yenet &ntilde;et, &ntilde;e&ntilde;t ̃ cohuen entyenet &ntilde;et. &ntilde;am̃ia e'&ntilde;e pocte' o'ch cosha'ye&ntilde;et po'taruas &ntilde;e&ntilde;t ̃ coc̈hnesha' entyenet &ntilde;et. &Ntilde;am̃a &ntilde;e&ntilde;t ̃ e&ntilde;otyenet &ntilde;e&ntilde;t̃ atarr sherbets alloch progresa'yenet cientifico'marecop, &ntilde;e&ntilde;t ̃pa' &ntilde;e&ntilde;t̃cha' yenpuenahuet alloch ello atarr cohuen yec̈ha'yenet arr patsro.</LI>
<LI>&Ntilde;am̃a &ntilde;erra'm esesha' yec̈hcatene' &ntilde;e&ntilde;t ̃ atarr sherbets allohuenacop atet ̃&ntilde;erra'm &ntilde;e&ntilde;t ̃ cientifico'marecop amapa'&ntilde;erra'm libro &ntilde;e&ntilde;t ̃ que1lqu&euml;net allohuenacpuet amapa'erra'tsen po'taruas &ntilde;e&ntilde;t̃ atarr sherbets allohuenacop, &ntilde;apa'echenan derecho att̃och ganena quelle po'taruasot ̃&ntilde;am̃a echenan derecho att̃och coshaprete&ntilde;et po'taruas, amuepa 'ch aprratam̃p̃saret̃tena po'derecho.</LI></OL>

<H4>Cot̃ap̃&ntilde;ats 28.</H4>
<P>&Ntilde;am̃a ora allpon derechos &ntilde;e&ntilde;t ̃ aquellcaret ̃arr, allohuen ama't erra'tsena ache&ntilde;er echenet derecho o'ch e'&ntilde;e atet̃ perret. &Ntilde;e&ntilde;t̃o'mar a&ntilde; poctetsa patẽ'tets anetso orrtatyesetepa' pa'namen cohuen proyectos att̃och ache&ntilde;enesha'pa' entyerret ora allpon po'derechos.</P>
<H4>Cot̃ap̃&ntilde;ats 29. </H4>
<OL>

<LI>&Ntilde;am̃a allohuen ama't erra'tsena ache&ntilde;er echenan po'deberes po'potanta&ntilde;ecop &ntilde;e&ntilde;t̃ara pamo'tsesha' &ntilde;e&ntilde;t ̃parro yec̈henet pa'netsro. &Ntilde;e&ntilde;t ̃ deberespa' &ntilde;e&ntilde;t̃pa' atfo e'&ntilde;e cohuen yeyenpannena. &Ntilde;erra'm atet ̃yeperra e ne all yamo'tsesheshopa' e'&ntilde;ech cohuen yeyc̈hen att̃och yetsotuerr &ntilde;e&ntilde;t ̃ e'&ntilde;e cohuen pueshe&ntilde;a'ttsocpay.</LI>
<LI>Ama't yechyene&ntilde; shonte' pa'namen derechos &ntilde;e&ntilde;t̃cha' yorrtatyen, t̃arra&ntilde;a amach a&ntilde;a yorrtatatsto &ntilde;e&ntilde;t̃ att̃o errot̃uanen yepe&ntilde; po'pshe&ntilde;e&ntilde;. T̃arro'mar &ntilde;e&ntilde;t̃pa' ama ap̃apahuoyaye &ntilde;e&ntilde;t̃ atet ̃oteney ley &ntilde;e&ntilde;t̃ anaret.̃ T̃arro'mar &ntilde;erra'm errot̃uanen yepe&ntilde; po'pshe&ntilde;e&ntilde;pa' att̃o&ntilde;a yeprratam̃pe&ntilde; &ntilde;a po'derechos. T̃arra&ntilde;a &ntilde;erra'm e'&ntilde;e cohuen yeyenpannena &ntilde;am̃a e'&ntilde;e mueche't yeyc̈hena, &ntilde;e&ntilde;t ̃pa' &ntilde;e&ntilde;t ̃a poctetsa. &Ntilde;e&ntilde;t̃pa' c̈hocmach yorrtaten &ntilde;erra'm yechen gobierno democr&aacute;tica all am̃cha 'taret̃taprete&ntilde;et allohuen ache&ntilde;enesha'.</LI>
<LI>&Ntilde;am̃a ama't shonte' pa'namen derechos yechyen &ntilde;e&ntilde;t ̃ anaret ̃arr, yapa' amach yorrtatsto a&ntilde; derechos a&ntilde;ecop &ntilde;e&ntilde;t ̃ ama pocteye' ente&ntilde;e Naciones Unidas. A&ntilde;cha'&ntilde;a yorrtaten &ntilde;e&ntilde;t ̃ cohuen enten Naciones Unidas.</LI></OL>

<H4>Cot̃ap̃&ntilde;ats 30.</H4>
<P>Ora allpon derechos &ntilde;e&ntilde;t ̃ aquellcaret ̃arr, ama't patr̃ra derecho amach ahuapore 'tpahuoyaye ama't errot̃ena.</P>
</FONT>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
