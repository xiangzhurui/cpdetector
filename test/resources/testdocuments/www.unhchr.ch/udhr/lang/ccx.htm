<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Development Programme">
<meta name="keywords" 
   content="UDHR, Human Rights, Zhuang, ">
<title>OHCHR: Zhuang () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ccx_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ccx_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/ccx.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ccx.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Zhuang Version</strong> <br>
<small>Source: United Nations Development Programme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">10,000,000 (1992)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: China</span> <br>
    <br>
    <span class="highlighthead">Background</span> <br>
    <span class="highlighttxt">It belongs to Chinese-Tibetan tree, Zhuang-Tong family, Zhuang-Tai branch. It is a language used by the Zhuang people and some Yao people. Zhuan speakers are mainly in Guanxi Autonomous Region, the provinces of Yunnan, Guangdong, Guizhou, and Hainan. Some 97% of Zhuang people, approximately, 12,978 million people,  understand Zhuang. Some 57% of those who understand Zhuang, approximately, 7.4 million, use both Zhuang and Chinese. This represents some 55% of the total population of Zhuang people.</span><br>
    <br>

    <br>
    <span class="highlighttxt">
    Received: 19990801<br>
    Posted: 19991102<br>
    Checked: 
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>SEIQGYAIQ YINZGENZ SENHYENZ</h3>
<h4>VAH BAIHNAJ</h4>
<p>Aenvih roxnyinh vunz lajmbwn bonilaiz couh miz naj caeuq mboujbienq dih 
genzll, dwg seiqgyaiq cwyouz,cingqnyi caeuq hozbingz dih gihcui,</p>
<p>Aenvih yawjsiuj vuhmez yinzgenz fazcanj baenz yejmanz bauhingz,gij</p>
<p>bauhingz neix diemqvu liengzsaem gyofengqvunz,hoeng vunz lajmbwn muengh miz 
aen seiqgyaiq bouxboux mizyenzlwn cwyouz caeuq sainnyangj cwyouz, vunz mboui miz<b> 
</b>maz lau, mbouj miz bouxhoj,</p>
<p>Aenvih bwh vunz lajmbwn mboujndaej mbouj vih baucing caeuq yazbwz hwnj daeuj 
cauxfanj, raeuz miz bizyau hawj yinzgenz ndaej fazci baujhu,</p>
<p>Aenvih aeu cuzcin gakguek doxdiet youxndei dih gwanhhi,</p>
<p>Aenvih daengx lenzhozgoz guekgya dih yinzminz gaenq youq ndaw lenzhozgoz 
hencangh cungzsinh gyoengqde doiq gak cungj genzli,bijgangj gihbwnj 
yinzgenz,yinzgwz cinhnyenz,gyaciz , caeuq nanznij bingzdaengj,gyoengqde lij 
gietsim sevei miz cwyouz youh cinbu,ngoenz ndei gvaq ngoenz,</p>
<p>Aenvih gak veiyenzgoz gaenq siq nyuenh caeuq lenzhozgoz hozcoz, cuzcin 
yawjnaek, cinhhingz yinzgenz caeuq gijbwnj cwyouz,</p>
<p>Aenvih bouxboux roxnyinh gij genzli caeuq cwyouz neix doiq cungj sizhen gij 
de gig cungqyauq,</p>
<p>sojyij seizneix,</p>
<p>Daihhoih,</p>
<p>Fazbu Seiqgyaiq Senhyenz, dangguh sojyouj yinzminz caeuq sojyouj guekgya 
dwgrengz sizhen dih gungdungz byauhcinj, hawj gak bouxvunz caeuq gihgouq 
gingcangz naemj daengz Seiqgyaiq Senhyenz,dwgrengz dunggva sonnaeu caeuq gyauyuz 
havj vunzlai enggya yawjnaek genzli caeuq cwyouz, lij dunggvaq guekgya caeuq 
gozci guh dahraix, hamj gij genzli caeuq cwyouz youq yinzminz</p>
<p>ndaw gak veiyenz guek caeuq gij guekgya neix dih yinzminz ndaej daengz 
bujbienq youjyau dih cingzyin caeuq cinhingz.</p>
<h4>DIUZ DAIHIT</h4>
<p>Boux boux ma daengz lajmbwn couh miz cwyouz, cinhyenz caeuq genzli bouxboux</p>
<p>Bingzdaengj. gyoengq vunz miz lijsing caeuq liengzsim, wngdang daih gyoengq 
de lumj beixnuengx ityiengh.</p>
<h4>DIUZ DAIHNGEIH</h4>
<p>Boux boux miz cwhgwz yiengjsou Seiqgyaiq Senhyenz senhbu dih genzli caeuq 
cwyouz, mboujlwnh cungjcuz, fuhswz, singbez, yijyenz,cunghgyau,cingci roxnaeuz 
gengaij gijwnq,gozciz roxnaeuz sevei cuzsinh,caizcanj, cuzsaengh roxnaeuz gizdah 
sinhfwn. Lij mbouj ndeij aenvih boux vunz guekgya roxnaeuz lingjduj di cingqciq, 
hingz cingq roxnaeuz gozci mbouj ityiengh couh yawjsiuj de, hix mboujlwnh gaiq 
lingjduj neix duzliz lingjduj, dozguenj lingjdu, feih cwci lingjdu roxnaeuz 
cijgenz gij wnq.</p>
<h4>DIUZ DAIHSAM</h4>
<p>Boux boux miz sengmingh, cwyouz caeuq yinzsinh nganhcienz.</p>
<h4>DIUZ DAIHSEIQ</h4>
<p>Boux lawz hix mbouj ndeij deng bienqbaenz noz baenz hoiq, gakcungj nuzli cidu 
caeuq</p>
<p>nuzli gaicawx, hix wngqdang gingcij.</p>
<h4>DIUZ DAIHHAJ</h4>
<p>Boux lawz hix mbouj ndeij deng yoengh guzhingz, roxnaeuz yoengh canznyinj , 
mbouj yinzdau roxnaeuz ujyuz dih daiyi roxnaeuz hingzfaz.</p>
<h4>DIUZ DAIHROEK</h4>
<p>Boux boux youq gizlawz cungj miz naj fazliz dih yinzgwz.</p>
<h4>DIUZ DAIHCAET</h4>
<p>Youq naj fazliz vunzvunz bingzdaengj,lij miz genz yiengjsou fazliz dih 
bingzdaengj baujhu, mbouj deng gijmaz yawjsiuj. vunzvunz miz genz yiengjsou 
bingzdaengj baujhu, mienx deng veizfanj bwnj senhyenz dih yinhoz gizsi hingzveiz 
caeuq yaekyoux gij gizsi haenx sienghaih.</p>
<h4>DRUZ DAIHBET</h4>
<p>Mbouj guenj boux lawz, danghnaeuz gij gihbwnj genzli henfaz roxnaeuz faliz 
hawj de haenx deng ciqhaih, miz genz youz hozgwz di guekgya fazdingz doi gij de 
guh miz yaugoj di bujgiuq.</p>
<h4>DIUZ DAIGOUJ</h4>
<p>Boux lawz hix mbouj deng gaep,deng gyaeng roxnaeuz gyaepdiuz.</p>
<h4>DIUZ DAIHCIB</h4>
<p>Vunz vunz miz vanzcienz bingzdaengj dih genzli, youz gij duzliz youh mbouj 
benjdanj dih fazdingz cinhingz gunghcing,gunghgaih dih sinjsin, daeuj dingh gij 
genzli duh de,lij buenqdingh doiq de dawzok dih hingzsw cijgung.</p>
<h4>DIUZ DAIHCIBIT</h4>
<ol>
  <li>(IT) gij boux deng hingzsw cigung,danh caengz gingqgvaq ndeij benhu sihyau 
    dih itciet baujhu menh gunghgaih sinjban lex yihfaz cingqsiz miz cuiq, de 
    couh miz genz deng yawj baenz mboujmizcuiq.</li>
  <li>(NGEIH) Mbouj guenj bouxvunz he guh gijmaz roxnaeuz mbouj guh gijmaz, 
    dangh ciuq guekgyafaz roxnaeuz gozcifaz cungj mbouj baenz cuiq, couh mbouj 
    ndeij deng ding baenz miz hingzswcei. hingzfap mbouj ndeij naek gvaq seiz 
    famhcuiq seizyung dih fazliz gveidingh.</li>
</ol>
<h4>DIUZ DAIHCIBNGEIH</h4>
<ol>
  <li>Mbouj guenj boux lawz, gij swhswnghhoz,gyadingz, ranz caeuq dunghsin de 
    mbouj</li>
  <li>ndaej deng yinyi gansez, yungyi caeuq mingzyi de hix mboujndaej deng 
    gunghgiz.</li>
  <li>hingfap hix mboujndaej naek gvaq mwh famhcuiq sizyung dih fazliz geiding.</li>
</ol>
<h4>DIUZ DAIHCIBSAM</h4>
<ol>
  <li>(IT) Youq ndaw gak guek,mbouj guenj boux lawz, de buenranz bae gyawz youq 
    gyawz cung ndaej.</li>
  <li>(NGEIH) Boux boux miz genz biek yinhoz guekgya, bauhgvaz guekgya de, hix 
    miz gena caiq dauq ma guekgya de.</li>
</ol>
<h4>DIUZ DAIHCIBSEIQ</h4>
<ol>
  <li>(IT) Boux boux miz genz youq guekgya wnq ragiuz caeuq yiengjsou baujhu, 
    yienghneix couh mbouj ndaej deng bwzhai.</li>
  <li>(NGEIH) Danghnaeuz cinhcingq aenvih feihcingci dih deihingz roxnaeuz 
    veibei Lenzhozgoz cunghci caeuq yenzcwz dih hingvei deng gijsu, couh 
    mboujndaej' yenzyung gij genzli neix.</li>
</ol>
<h4>DIUZ DAIHCIBHAJ</h4>
<ol>
  <li>(IT) Boux boux miz gozciz.</li>
  <li>(NGEIH) Mbouj ndaej bozdoz boux vunz dih gozciz, hix mbouj ndaej foujyin 
    de gaijbienq gozciz dih genzli.</li>
</ol>
<h4>DIUZ DAIHCIBROEK</h4>
<ol>
  <li>(IT) Mehmbwk bouxsai, mbouj siuh cungjcuz,gozciz roxnaeuz cunghgyau dih 
    yinhoz henci, miz genz gietvun baenzran. Gyoengq de youq vunhyinh 
    fuengmienh, dangh youq ndaw vunhyinh caeuq gaijcuz vunhyoz , miz bingzdaengj 
    dih genzli.</li>
  <li>(NGEIH) Mehmbwk bouxsai song boux cwyouz youh vanzcienz habeiq, cij ndaej 
    gietvan.</li>
  <li>(SAM) Gyahdingz dwg bonjlaiz gijbwnj dih sevei danhyenz, wngdang ndaej 
    daengz sevei caeuq guekgya dih baujhu.</li>
</ol>
<h4>DIUZ DAIHCIBCAET</h4>
<ol>
  <li>(IT) Boux boux aeuq miz danhduz dih caIzcanj sojyoujgenz caeuq caeuq 
    bouxwnq habMiz dih sojyoujgenz.</li>
  <li>(NGEIH) Gaej yinhi bozdoz caizcanj bouxvunz.</li>
</ol>
<h4>DIUZ DAIHCIBBET</h4>
<p>Boux boux miz swhsiengj, liengzsim caeuq cunghgyau dih genzli; gij genzli 
neix baugva de cwyouz gaijbienq cunghgyau roxnaeuz sinqnyangj , danhduz roxnaeuz 
cizdij,gunghgaih roxnaeuz mimiz yungh gyauyi,sizcenj,lijbai caeuq gailiz biujsi 
cunghgyau roxnaeuz sinqnyangj de.</p>
<h4>DIUZ DAIHCIBGOUJ</h4>
<p>Boux boux miz genz gagmiz cujcangh caeuq fazbiuj yigen dih cwyouz; gij genzli 
neix baugvaz miz cujcangh youh mbouj deng ganhsez dih cwyouz, caeuq dunggvaq 
yinhoz meizgai caeuq gozgai ragiuz,ciepsiuh caeuq cienzdi siusik caeuq swhsiengj 
dih cwyouz.</p>
<h4>DRUZ DAIHNGEIHCIB</h4>
<ol>
  <li>(IT) Boux boux miz hozbingz cizvei caeuq gyezsc dih cwyouz.</li>
  <li>(NGEIH) Boux lawz hix mbouj deng giengzbwz haeuj aen donzdih he.</li>
</ol>
<h4>DIUZ DAIHNGEII-ICIBIT</h4>
<ol>
  <li>(IT) Boux boux miz genzli cizcez roxnaeuz dunggva cwyouz senjcwz dih 
    daibiuj canhyij cilij guekgya de.</li>
  <li>(NGEIH) Boux boux miz bingzdaengj canhgyah bwnjgoz gunghhu dih genzli.</li>
  <li>(SAM) yinzminz yici dwg cingqfuj genzliz dih gihcuj; gij yici neix wngdang 
    youz dinggiz cinhcing dih senjgij daeuj biujyen, senjgij wngdang youz 
    bujbienq youjyau dih douzbiugenz daeuj yungh mboujgeiqmingz douzbiu roxnaeuz 
    maqhuz cwyouz dih douzbiu cingzsi cinhing.</li>
</ol>
<h4>DIUZ DAIHNGEIHCIBNGEIH</h4>
<p>Boux vunz youq laj biengh, miz genz yiengjsou sevei baujcang, lij miz genz. 
yiengjsou sizyen gij goyinz cinhyenz caeuq yinzgwz cwyouz fazcanj de bitdingh 
sihyau dih ginghci,sevei caeuq vwnva gak fuengmienh genzli, gij sizyen neix aeu 
dunggvaq guekgya dwgrengz caeuq gozci hozcoz , lij goq daengz gak guek dih 
cujciz caeuq cwhyenz cingzgvang.</p>
<h4>DIUZ DAlliNGEIHCIBSAM</h4>
<ol>
  <li>(IT) Boux boux miz genz gunghcoz, cwyouz senjcwz cicnez, yiengjsou 
    gunghcing habeiq dih gunghcoz diuzgen, lij yiengjsou mbouj siznez dih 
    baujcang.</li>
  <li>(NGEI) Boux boux miz genz dungzgunghdungzcouz, mbouj deng yawjnoix.</li>
  <li>(SAM) Boux vunz gunghcoz, miz genz yiengjsou gunghcing habeiq dih 
    bauqcouz, baujcing de caeuq ranz de miz fuzhoz bouxvunz cinhyenz siyau dih 
    saenghho diuzgen, danghnaeuz miz bizyau couh yungh gij fanghfaz wnq dih 
    sevei baujcang.</li>
  <li>(SEIQ) Boux boux miz vihliux veizhu gij liyiz de cuciz caeuq canhgya 
    gunghvei dih genzli.</li>
</ol>
<h4>DFUZ DAIHNGEIHCIBSEIQ</h4>
<p>Boux boux miz genz yietnaiq caeuq guhcaemz, baugvaz gunghcoz seizgan hableix 
henci caeuq dinggiz daiqngaenz yietnaiq dih genzli.</p>
<h4>DITJZ DAIENGEIHCI13HAJ</h4>
<ol>
  <li>(IT) Boux boux miz genz yiengjsou vih veizciz de caeuq ranz de dih 
    gyengangh caeuq fuzli sihyau dih saenghhoz sijcinj, baugvaz gijgwn, 
    gijdaenj, ranzyouq, yihliuz, caeuq bizyau dih sevei fuzhu, danghnaeuz 
    siznez, baenzbingh, canzfei, baenzmaiq, gyelaux roxnaeuz gij cingzgvang wnq 
    vunz mbouj miz naengliz guhgwn, de miz genz yiengjsou baujcang.</li>
  <li>(NGEIH) Meh lwg miz genz yiengjsou daegbiet baujhu caeuq banghcu. lwgnyez 
    mboujlwn lwgseng lwgndai, wngdang doengzyiengh ndaej sevei<b> </b>baujhu.</li>
</ol>
<h4>DIUZ DAIHNGEIHCIBROEK</h4>
<ol>
  <li>(IT) Boux boux miz genz doegsaw, gyauyuz wngdang mbouj aeu cienz, gijmaj 
    youq cuhgiz caeuq gihbwnj gaihdonq hix wngdang mienjfei. Cuhgiz gyauyuz 
    wngdang nyihu. Gisuz caeuq ciznez gyauyuz aeu bujbienq anlaeb. Gauhdaengj 
    gyauyuz aeu gwnhgi cingzciz hawj boux boux miz bingzdaengi gihvel.</li>
  <li>(NGEIH) Gyauyuz dih <u>muzdiz</u> dwg cunghfwnh fazcanj gosin bouxvunz,lij 
    enggya cinhcung yinzgenz caeuq gihbwnj cwyouz. Gyauyuz wngdang cuzcin gak 
    guekgya, gak cungjcuz roxnaeuz cunghgyau cizdonz dox 1iujgaij, hoznyinj 
    caeuq youxndel, lij wng cuzcin Lenzhozgoz veizhu hozbingz dih hozdung.</li>
  <li>(SAM) Bohmeh doiq baenzlawz gyauyuz lwgnyez, miz genz youhseh sejcwz.</li>
</ol>
<h4>DIUZ DAIHNGEIHCIBCAET</h4>
<ol>
  <li>(IT) Boux boux miz genz cwyouz canhgya sevei dih vwnva saenghhoz, 
    yiengjsou yisuz, yiengjsou gohyoz cinbu caeuq gij de canjsaengh dih fuzli. .</li>
  <li>(NGEIH)Boux boux doiq de cangcoz dih yinhoz gohyoz,vwnyoz roxnaeuz meijsuz 
    coz binj canj saengh dih cinghsaenz caeuz vuzciz liyiz, de miz baujhu dih 
    genzli.</li>
</ol>
<h4>DIUZ DAINGEIHCIBBET</h4>
<p>Boux boux miz genz yauhgiuz miz gij sevei caeuq gozci dih cisi, youq ndaw de 
Seiqgyaiq Senhyenz gangj daengz dih genzli caeuq cwyouz ndaej cunghfwnh cihen.</p>
<h4>DIUZ DAEHNGEIHCEBGOUJ</h4>
<ol>
  <li>(IT) Boux boux doiq sevei miz yivu, aevih youq ndaw sevei neix gosin de 
    cij ndaej cwyouz cungfwnh dih fazcanj.</li>
  <li>(NGEIH) Boux vunz hinzsij gij genzli caeuq cwyouz de, cij siuh fazliz dih 
    henci, gozding gij henci neix dih muzdiz dwg baujcing cingyin caeuq cinhcung 
    boux wnq dih genzli caeuq cwyouz, lij youq ndaw minzcuj dih sevei sizyhing 
    daudwz,gunghgung cizsi caeuq bujbienq fuzli dih cingqdangq sihyau.</li>
  <li>(SAM) Hingzsij gij genzli neix, mboujlwnh youq ndaw cingzgvang yienghlawz 
    cungj mboujndaej veibei Lenzhozgoz dih cunghcij caeuq yenzcwz.</li>
</ol>
<h4>DIUZ DAIHSAMCIB</h4>
<p>Seiqgyaiq Senhyenz dwen daengz dih diuzvwnz, mboujndaej gaijsiz baenz hawj 
yinhoz guekgya,cizdonz roxnaeuz bouxvunz miz genzli guh gijmaz bovai Seiqgyaiq 
Senhyenz dwen daengz dih yinhoz genzli caeuq cwyouz.</p>
<font SIZE="3">
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</font>
<p>(Liuz Gencinh, Boux Chuengh)</p>
<font SIZE="3">
<p>&nbsp;</p>
</font>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
