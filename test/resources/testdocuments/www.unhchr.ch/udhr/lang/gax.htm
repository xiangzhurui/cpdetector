<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Afaan Oromo) by Other Sources">
<meta name="keywords" 
   content="UDHR, Human Rights, Oromiffa, Afaan Oromo">
<title>OHCHR: Oromiffa (Afaan Oromo) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="gax_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="gax_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/gax.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="gax.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Oromiffa Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Afaan Oromo</span> <br><br>
       
    <span class="highlighthead">Total Speakers</span> <br>
    <span class="highlighttxt">3,763,000 </span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Ethiopia</span> <br>
    <br>
    <span class="highlighthead">Background</span> <br>
    <span class="highlighttxt">The Oromo comprise the largest ethnic group in Ethiopia, approximately 50% - 60%.  Oromiffa is spoken predominantly in southern Ethiopia.  The language was preserved through oral tradition until the early 1970s.  It was then given official status and the latin script as opposed to the Ethiopic script was adopted.</span><br>
    <br>

    <br>
    <span class="highlighttxt">
    Received: 20000422<br>
    Posted: 20000503<br>
    Checked: 
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Labsii Walii-gala Mirgoota Namummaa</h3>
<p>Murtoo Wal-ga'ii Walii-gala kan Dhaabbata Waldaa Mootummootaatiin qabxii 217 
A (iii) jalatti Mudde baatii 10 bara 1948 itti Akka Murteeffamee, Ragga'ee 
Labsametti.</p>
<h4>SEENSA</h4>
<p>Ulfinni fi wal-qixxummaan ilmoo namaa kan uummattoota hundaa akka ifatti 
kabajamu gochuun bu'ura bilisummaa, haqaa fi nageenya addunyaa waan ta'eef;</p>
<p>Mirga namummaa irra ijjechuun yookaan tuffachuun yeroo hunda jeequmsa badiisa 
fidu uumee uummata kan dheekamsiisu waan ta'eef, akkasumas addunyaa haaraa kan 
uummanni ishee wal-qixxummaadhaan, bilisummaa yaadaa fi amantii argatanii, 
yaaddoo fi dhaba irraa birmaduu ta'anii gammachuudhaan akka jiraatan gochuun 
hawwii fi fedha uummattoota addunyaa waan ta'eef;</p>
<p>Uummanni bulchiisa rooroo fi cunqursaa ofirra kuffisuuf humnaan akka 
hinfayyadamnetti yoo barbaachise, mirgooti namummaa seeraan akka eegamu gochuun 
barbaachisaa waan ta'eef;</p>
<p>Biyyoota gidduutti walitti-dhufeenyi michumaa fi wal-jaalalaa akka dagaagu 
gochuun barbaachisaa waan ta'eef;</p>
<p>Miseensoti Waldaa Mootummoota hundi chartarii waldichaa keessatti mirga 
namummaa irratti, ulfina namaa irratti akkasumas wal-qixxummaa namoota hundaa 
(dhiiras ta'ee dubartii) irratti amantee qaban kan ibsan waan ta'eef;</p>
<p>Akkasumas guddina hawaasummaa fi wayyaawuu sadarkaa jireenyaa fiduuf kan 
murannoodhaan hojjetan waan ta'eef;</p>
<p>Miseensoti Waldaa Mootummootaa marti, Dhaabbata Waldaa Mootummootaa wajjin 
wal-ta'uudhaan kabajaan walii-galaa kan mirga namummaa fi kan bilisummaa hundaa 
akka eegamuuf waadaa waan seenaniif;</p>
<p>Mirgootaa fi bilisummaa kana akka gaariitti hubatanii beekuun waadaa kana 
hojii irra oolchuuf guddisee kan gargaaru waan ta'eef;</p>
<p>Kanaafuu</p>
<p>Wal-ga'iin Walii-gala Waldaa Mootummootaa:</p>
<p>Labsii Waliigala Mirgoota Namummaa kan uummattoonni fi biyyooti hundi 
walii-galteedhaan kabajan labsuudhaan, tokkoon- tokkoon uummataa fi qaamoti 
hawaasaa marti labsii kana hubatanii yeroo hunda akka kabajan, labsii kana 
barsiisuudhaan mirgootii fi bilisummaan hundi akka kabajaman akka carraaqan, 
karaa tarkaanfii sadarkaa biyyaa fi addunyaatti fudhatamaniinis mirgootii fi 
bilisummaan kun akka kabajaman akka godhan, kunis immoo uummattootaa fi 
miseensota Waldaa Mootummootaa giduutti akka hubatamu akka godhan jecha, labsii 
kana labseera.</p>
<h4>Qabxii 1</h4>
<p>Namooti hundinuu birmaduu ta'anii mirgaa fi ulfinaanis wal-qixxee ta'anii 
dhalatan.</p>
<p>Sammuu fi qalbii ittiin yaadan waan uumamaan kennameef, hafuura 
obbolummaatiin walii-wajjin jiraachuu qabu.</p>
<h4>Qabxii 2</h4>
<p>Namni kamiyyuu mirgootaa fi birmadummaa labsii kana keessatti ibsaman, 
garaagarummaa sanyii, bifaa, saalaa (dhiiraa fi dubartummaa), qooqaa, amantii, 
ejjennaa siyaasaa, sablammummaa, hawaasummaa, qabeenyaa, dhalootaa fi waan 
biraatiin utuu addaan hin ba'in, ni argata.</p>
<p>Kana malees immoo, garaagarummaan kamiyyuu karaa siyaasaa, karaa biyyummaa, 
karaa wal-caalmaa sadarkaa bulchiisa biyyaa fi karaa adda-addaa hin godhamu.</p>
<h4>Qabxii 3</h4>
<p>Namni kamiyyuu mirga jiraachuu, birmadummaa argachuu fi mirga qaamni isaa 
eegamuu ni qaba.</p>
<h4>Qabxii 4</h4>
<p>Namni homtuu garbummaa jalatti hin bulu, garbummaa fi daldalli garbaa bifa 
kamiin iyyuu dhorkaa dha.</p>
<h4>Qabxii 5</h4>
<p>Namni kamiyyuu reebichii fi gidiraan hammeenyaa yookaan immoo wanti ulfina 
namummaa isaa hanqisu yookaan kan hammeenyaan adabsiisu irra hin ga'u.</p>
<h4>Qabxii 6</h4>
<p>Namni kamiyyuu akka namummaa isaatti seera duratti beekame kabajaa argachuu 
qaba.</p>
<h4>Qabxii 7</h4>
<p>Namoonni hundi seera fuula duratti wal-qixxee ilaalamanii, garaagarummaa 
tokko malee, eegumsa seeraa argachuu qabu. Namoonni hundinuu waan labsii kanaan 
mormee isaan addaan qoodu hundumaa irraa eegamuu qabu.</p>
<h4>Qabxii 8</h4>
<p>Namni kamiyyuu mirgoota heeraan yookaan seeraan isaaf kenname cabsuudhaan 
waan isa hubu hundumaa irraa karaa mana murtii yookaan yaa'ii biyyaa eegumsa 
argachuuf mirga ni qaba.</p>
<h4>Qabxii 9</h4>
<p>Namni kamiyyuu garmalee hin hidhamu, biyyaas hin ari'atamu.</p>
<h4>Qabxii 10</h4>
<p>Namni kamiyyuu yeroo yakkaan himatamee mirgooti isaa fi ittigaafatamni isaa 
murteeffamutti, qaama loogii irraa birmaduu ta'etti dhiyaatee sirrii, qajeeltoo 
fi wal-qixummaadhaan gaafatamuuf mirga ni qabaata.</p>
<h4>Qabxii 11</h4>
<ol>
  <li>Namni kamiyyuu yeroo yakkaan himatamutti, hanga seeraan yakkaa ta'uun isaa 
    itti muramutti, mirga qulqulluu ta'ee ilaalamuu ni qaba. Yeroo yaa'iitti 
    dhiyaatus waan egumsa isaaf wabii darbu hunda ni argata.</li>
  <li>Namni kamiyyuu waan yakka ta'ee hin lakka'amnetti, sadarkaa biyyaattis 
    ta'e sadarkaa addunyaatti, yakkamuu hin danda'u. Kana malees, adaba kan 
    yeroo yakkichi raawwatame muramuu qabu caalaatiin hin adabamu.</li>
</ol>
<h4>Qabxii 12</h4>
<p>Namni kamiyuu mirgi inni mana isaa keessa, qofaa isaa ykn. maatii isaa wajjin 
jiraachuuf qabu, yookaan mirgi inni ergaa xalayaa isaa dhoksaadhaan akka 
eegamuuf qabu jalaa hin tuqamu. Ulfinni namummaa isaa fi ulfinni maqaa isaas hin 
tuqamu. Namni kamiyyuu hubaatii ykn. yaalii akkanaa irraa seeraan ni eegama.</p>
<h4>Qabxii 13</h4>
<ol>
  <li>Namni kamiyyuu biyya isaa keessatti mirga asiif achi adeemuu ni qaba.</li>
  <li>Namni kamiyyuu biyya kan isaas ta'e kan biraa keesaa gadi ba'ee itti 
    deebi'uuf mirga ni qaba.</li>
</ol>
<h4>Qabxii 14</h4>
<ol>
  <li>Namni kamiyyuu biyyoota kan biraa keessatti mirga koolu galtummaa gaafatee 
    argachuu ni qaba.</li>
  <li>Mirgi kunis waan yakka siyaasaatiin alaa ta'e ykn. waan kaayyoo yookaan 
    hafuura Waldaa Motummootaatiin mormu yoo ta'e hin kennamu.</li>
</ol>
<h4>Qabxii 15</h4>
<ol>
  <li>Namni kamiyyuu mirga lammummaa ni qaba.</li>
  <li>Namni kamiyyuu akkasummaan mirga lammummaa hin dhabu, yookaan mirga 
    lammummaa isaa gedderachuu hin dhabu.</li>
</ol>
<h4>Qabxii 16</h4>
<ol>
  <li>Dhiirris, dubartiinis kan umuriin isaanii fudhaaf heeruma ga'e. 
    garaagarummaa sanyii, lammumaa fi amanteetiin utuu addaan hin qoodamin, 
    wal-fuudhanii mirga bultii ijaarachuu ni qabaatu; yeroo wal-fuudhanis ta'ee 
    yeroo wal-hiikanittis mirga qixxee ni qabaatu.</li>
  <li>Fudhaaf heerumni fedha namoota wal-fuudhan irratti kan hundeeffamu ta'a.</li>
  <li>Maatiin tokko qaama hawaasummaa ishee xinnoo waan ta'eef, eegumsi hundi 
    hawaasichaa fi mootummaa irraa kennamuu fi qaba.</li>
</ol>
<h4>Qabxii 17</h4>
<ol>
  <li>Namni kamiyyuu qofaattis ta'e namoota biraa wajjin ta'uudhaan mirga 
    qabeenya horachuu ni qaba.</li>
  <li>Namni kamiyyuu seera malee qabeenya isaa dhabuu hin qabu.</li>
</ol>
<h4>Qabxii 18</h4>
<p>Namni kamiyyuu bilisummaa yaaduu, samuu fi amantii ni qaba. Mirgi kun, namni 
kamiyyuu, amantii yookaan amantee filate qabachuu yookiin fudhachuu, amantii fi 
amantee isaa qofaa isaatti yookiin namoota biraa wajjin ifatti yookiin 
dhunfaatti waaqefachuu, hordofuu, hojii irra olchuu, barsiisuu yookiin ibsuu of 
keessaa qaba.</p>
<h4>Qabxii 19</h4>
<p>Namni kamiyyuu ilaalcha isatti fakkaate qabachuu, yaada isaas ibsuuf mirga 
qaba. Mirgi kun, dhiibbaa tokko malee yaada isaa ibsuu, odeeffannoo fi yaada 
kamiyyuu walitti qabuu fi karaa meeshaa tamsaasaa daangaan utuu itti hin 
godhamin dabarsuu of keessaa qaba.</p>
<h4>Qabxii 20</h4>
<ol>
  <li>Namni kamiyyuu mirga nagayaan wal-ga'uu fi nagayaan hiriira ba'u ni qaba.</li>
  <li>Namni kamiyyuu miseensa walda tokkoo ta'uuf hin dirqisiifamu.</li>
</ol>
<h4>Qabxii 21</h4>
<ol>
  <li>Namni kamiyyuu, kallattiidhaanis ta'ee karaa bakka-buutota isaa, hojii 
    mootummaa biyya isaa keessatti qooda fudhachuu ni danda'a.</li>
  <li>Namni kamiyyuu tajaajilaa uummataa argachuuf mirga ni qaba.</li>
  <li>Fedhi uummataa bu'uura aangoo mootummaati. Fedhi kunis yeroo filannootti 
    ibsama. Filannoon kunis kan namni marti wal-qixummaadhaan qooda keessatti 
    fudhatu yoo ta'u, sirni sagalee ofii ittiin kennanis dhoksaadhaan ni ta'a.</li>
</ol>
<h4>Qabxii 22</h4>
<p>Namni kamiyyuu, akka miseensa hawaasichaatti, wabii hawaasaa argachuuf mirga 
ni qaba. Karaa carraaqa biyyaa fi waliigaltee addunyaas, akkasumas akka 
qabeenyaa fi caasaa biyya isaattis, ulfinaa fi guddina mataa isaaf waan 
barbaachisaa ta'an mirgoota dinagdee, hawaasummaa fi aadaa ni qaba.</p>
<h4>Qabxii 23</h4>
<ol>
  <li>Namni kamiyyuu mirga hojjechuu, hojji filachuu, hojjii keessatti haala 
    mijuu argachuu fi hojii dhabuu irraa egamuu ni qaba.</li>
  <li>Namni kamiyyuu, utuu addaan hin qoodamin, hojii wal-fakkaatuuf mindaa 
    qixxee argachuuf mirga ni qaba.</li>
  <li>Namni kamiyyuu gatii hojii isaatiif mindaa isaa fi maatii isaa ga'u 
    argachuu qaba. Kunis kan ulfina namummaa isaaf ga'u ta'e, yoo barbaachises, 
    eegumsa hawaasaa kan biraas argachuu ni danda'a.</li>
  <li>Namni kamiyyuu dhaabbatoota hojjetootaa uummatee keessatti qooda 
    fudhachuudhaan mirgoota isaa eegsifachuu ni danda'a.</li>
</ol>
<h4>Qabxii 24</h4>
<p>Namni kamiyyuu boqonnaa fi bashannana argachuuf, yeroo muramaa hojjechuuf, 
akkasumas mindaa isaa argachaa boqochuuf mirga ni gaba.</p>
<h4>Qabxii 25</h4>
<ol>
  <li>Namni kamiyyuu, innis maatiin isaas, fayyaa guutuu argatanii sadarkaa 
    jireenya gaarii akka jiraatanitti, waan nyaata, uffataa, mana, eegumsa 
    fayyaa fi tajaajila hawaasummaa hunda argatanii akka jiraatanitti, akkasumas 
    hojii dhabuu, kunuunsa hawaasummaa dhabuu, dhukuba, kophummaa, dullumaa fi 
    rakkoo jireenyaa adda addaa irraa egamuuf mirga qaba.</li>
  <li>Haadholii fi daa'iman gargaarsaa fi eegumsa qofaa argachuuf mirga ni qabu; 
    daa'imman hundi, manattis ta'e bakkeedhaa yoo dhalatan, eegumsa hawaasummaa 
    qixxeetti argachuuf mirga ni qabu.</li>
</ol>
<h4>Qabxii 26</h4>
<ol>
  <li>Namni kamiyyuu mirga barumsa argachuu ni qaba. Barumsi, yoo xinnaate 
    sadarkaa tokkoffaa fi lammataatti, tola ni kennama. Barumsi sadarkaa 
    tokkoffaa dirqii dha. Barumsi tekinikii fii ogummaa kan biraa sadarkaa 
    lammaftaatti kan kenamu yoo ta'u, kunis kan kennamu akka dandeettii abbaatti 
    ta'a.</li>
  <li>Barumsi kennamu kan namummaa namaa guddisuu fi kan eegumsa mirgootaa fi 
    bilisummaa ilmoo namaa jabeessu ta'uu qaba. Kana malees, uummattoota addunya 
    gidduutti waliigaltee fi michummaa kan jabbeessu, sanyii fi amantii 
    adda-addaa gidduuti waliigaltee kan uumu, akkasumas hojiiwwan Dhaabbata 
    Waldaa Mootummootaa fi nageenya uummataa kan jabeessu ta'uu qaba.</li>
  <li>Warri ijoollee, akaakuu barumsaa kan fedhan ijoollee isaaniitiif filachuuf 
    mirga ni qabu.</li>
</ol>
<h4>Qabxii 27</h4>
<ol>
  <li>Namni kamiyyuu jireenya aadaa biyyaa keessatti dhorkaa malee qooda 
    fudhachuu ni danda'a; faayidaa aartii fi saayinsii irraas bashannana yookiin 
    gammachuu argachuu ni qaba.</li>
  <li>Namni kamiyyuu waan ogummaa saayinsii, aartii fi barreessuu ofii isaaf 
    hojjeterraa bu'aan argamu hundi akka eegamuuf mirga ni qaba.</li>
</ol>
<h4>Qabxii 28</h4>
<p>Namni kamiyyuu mirgootii fi bilisummaan labsii kana keessatti tarreeffaman 
marti, akka hojiitti hiikamaniif sirna hawaasaa fi addunyaa irraa waan 
barbaadamu hunda ni argata.</p>
<h4>Qabxii 29</h4>
<ol>
  <li>Namni kamiyyuu hawaasa namummaan isaa keessatti eegamee gabbatu keessatti 
    itti gaafatamummaas ni qaba.</li>
  <li>Namni kamiyyuu, mirgootaa fi bilisummaa isaa yeroo hojiitti hiikutti, 
    mirgootii fi bilisummaan isaa kan daangeffamuu danda'u seeraan ta'ee, kunis 
    immoo mirgootaa fi bu'aa namoota biraa kan eegsisu, yookiin immoo bu'aa fi 
    negeenya uummataa kan eegsisu yeroo ta'uu dha.</li>
  <li>Mirgootii fi bilisummaan kun hojii irra kan oolan kaayyoo fi hafuura 
    Dhaabbata Waldaa Mootummoota kan hin faallessine ta'anii you argaman qofa.</li>
</ol>
<h4>Qabxii 30</h4>
<p>Wanti labsii kana keessatti ibsame hundi, mirgootaa fi bilisummaa ibsaman 
cabsuuf yaadamee, yookiin gocha tokko raawwachuuf jedhamee, akka waan mootummaa 
tokko, yookin dhaabbata tokko yookiin nama tokko ilaalu jedhamee lakka'aamu hin 
qabu.</p>
<font SIZE="4">
<p>&nbsp;</p>
</font>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
