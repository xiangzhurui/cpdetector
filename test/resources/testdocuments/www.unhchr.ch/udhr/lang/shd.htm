<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Shona, ">
<title>OHCHR: Shona () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="shd_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="shd_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/shd.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="shd.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Shona Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">7,000,000 (1990)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Zimbabwe, Mozambique, Botswana</span> <br>
    <br>
    <span class="highlighthead">Background</span> <br>
    <span class="highlighttxt">It is spoken by at least 9 million people as a first language (the other main language spoken in Zimbabwe is Ndebele) and belongs to the Benue-Congo family, Bantu group. In Zimbabwe it is also spoken as lingua franca. The main varieties are Karanga, Korekore, Zezuru and Kalanga, but modern Standard Shona is "Union Shona", a koin√© based on some of these important varieties.</span><br>
    <br>

    <br>
    <span class="highlighttxt">
    Received: 19980824<br>
    Posted: 19980827<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="sn">
  

<h3>KURUDZIRO YEKUCHENGETEDZVA KWEKODZERO DZEVANHU PASI POSE</h3>

<h4>ZARURO</h4>

<p>Sezvo kucherechedza hunhu nekodzero yakayenzana yomunhu wese pasi pose iriyo mviromviro 
yomutongero uri pachokwadi norunyararo panyika.</p>

<p>Sezvo kusatevera nekusvora kodzero dzevanhu zvakamboita kuti kuve noutsinye hwakarwadza 
pfungwa dzevanhu pasi pose, nokuuya kwenyika inevanhu vachafadzwa norusununguko nokutaura 
zvavanoda zvakapikirwa sezvinangwa zvinodiwa kuvanhu vese vese.</p>

<p>Sezvo chiri chinhu chinokosha, kana munhu asingazomanikidzirwa kuita somukana 
wokupedzisira, kupandukira hutongi hwakaipa kana hudzvanyiriri, kuti, kodzero dzevanhu 
dzichengetedzwe nohutongi hwomutemo.</p>

<p>Sezvo vanhu vese veMubatanidzwa weNyika, muchisununguko ichi, varatidzazve chitendero 
chavo mukodzero dzavanhu dzinokosha, uyewo muhunhu nohukoshi homunhu wega wega, 
munezvekodzero yakayenzana yavanhurume navanhukadzi, zvekare vazvishingisa kukurudzira 
budiriro mumagariro nokusimudzirwa kohupenyu huri nani murusununguko rwunokosha 
rwakawedzerwa.</p>

<p>Sezvo kunzwisisa pamwechete kodzero idzi norusununguko zvichikosha zvakanyanya kuti 
chisungo chibudirire.</p>

<p>Saka Nokudaro</p>

<p>GUNGANO ROMUBATA - NIDZWA WENYIKA DZEPASI POSE</p>

<p>rinozivisa</p>

<p>NEZVEKURUDZIRO INO YEKUCHENGETEDZVA KWEKODZERO DZEVANHU PASI POSE sechiratidzo 
chokubudirira pamwechete kwavanhu vese nemarudzi ese, pedzisire munhu wese nenhengo dzese 
dzemunyika vavekuchengetedza kurudziro ino, vachishingirira nokudzidzisa uyewo kuita 
mabasa ekudzidzisa nokukurudzira kuremekedzwa kwekodzero dzino nerusununguko namatanho 
okubudirira munyika kana pasi pose, kuita kuti kodzero idzi dzicherechedzwe zvakakwana 
nokuchengetedzwa pasi pose nevanhu vemunyika dzinova nhengo uyewo vanhu vanogara mumatunhu 
ari pasi penyika idzodzo.</p>

<h4>1. Chisungo cheKutanga</h4>

<p>Vanhu vese vanoberekwa vakasununguka uyewo vakaenzana pahunhu nekodzero dzavo. Vanhu 
vese vanechipo chokufunga nekuziva chakaipa nechakanaka saka vanofanira kubatana nomweya 
wohusahwira.</p>

<h4>2. Chisungo cheChipiri</h4>

<p>Munhu wese anofanirwa kuwana kodzero norusununguko samataurirwo azvakaitwa mukurudziro 
ino, pasina kusarura kupi zvako, kwakaita sekwerudzi rwake, ruvara rwake kana kuti 
munhurume kana kuti munhukadzi here, mutauro wake, svondo yake, kana kuti mafungiro ake 
munezvematongerwo enyika kana zvipi zvazvo.</p>

<p>Zvekare, hapana kusarura kuchaitwa nokuda kwemamiriro munezvematongerwo enyika, 
mutongero kana kuti mamiriro enyika kana dunhu raanogara muneipi zvayo nyika pasi pose, 
ingava nyika yakasununguka, nyika iri kufanotongwa, kana nyika isati yawana kuzvitonga 
kuzere kana chipi zvacho chipingidzo pakuzvitonga.</p>

<h4>3. Chisungo cheChitatu</h4>

<p>Munhu wese anekodzero yokurarama, kuvanerusununguko nokuzvichengetedza iye omene.</p>

<h4>4. Chisungo cheChina</h4>

<p>Hapana munhu achachengetwa muhuranda kana kuitwa semuranda, huranda nekutengeswa 
kwevanhu neipi zvayo nzira hazvizotenderwi.</p>

<h4>5. Chisungo cheChishanu</h4>

<p>Hapana munhu anofanirwa kurwadziswa kana kuitirwa hutsinye, kubatwa semhuka kana kuitwa 
zvinoderedza, kana upi zvawo murangiro wakadaro.</p>

<h4>6. Chisungo cheChitanhatu</h4>

<p>Vanhu vese vakayenzana pamberi pomutemo uye vanekodzero, pasina rusarura, 
yokuchengetedzwa zvakayenzana nomutemo. </p>

<h4>7. Chisungo cheChinomwe</h4>

<p>Munhu wese anekodzero yokuenzanisirwa chichemo chake zvakakwana namatare ari pachokwadi 
emunyika make apo anenge aitirwa zvinotyora kodzero dzinokosha dzaanopiwa nebumbiro 
remitemo kana iwo mutemo pachawo. Munhu wese anenzira yekudzivirirwa yakafanana neyavamwe 
kubva murusarurwo rwose zvarwo runotyora mitemo yekurudziro ino.</p>

<h4>8. Chisungo cheChisere</h4>

<p>Munhu wese anekodzero yekumirirwa nematare kana akatyorerwa kodzero dzake dzaainadzo 
pasi pebumbiro remitemo kana mitemo pachayo.</p>

<h4>9. Chisungo cheChipfumbamwe</h4>

<p>Hapana munhu achasungwa, kupfigirwa mutorongo kana kudzingwa munyika make zvisiri 
pamutemo.</p>

<h4>10. Chisungo cheGumi</h4>

<p>Munhu wese anofanirwa kuwana mukana wakaenzana uri pachokwadi wokumira pamberi pedare 
remhosva rakasununguka, risinadivi rarinorerekera, apo kodzero yake nezvaanotarisirwa kuti 
aite zvinenge zvichivhenekwa, uyewo kana achinge achipomerwa mhosva ipi zvayo.</p>

<h4>11. Chisungo cheGumi nemwe</h4>

<ol>
  <li>(Chekutanga) Munhu wese anenge apomerwa mhosva iyo ingaita kuti apiwe chirango, 
    anekodzero yokubatwa somunhu asina mhosva kusvikira pawanikwa umbowo hokuti anemhosva, 
    achizobatwa nayo pamberi poruzhinji nedare, apo paanenge apihwa mukana wezvose zvaangade 
    pakuzvimirira. </li>
  <li>(Chechipiri) - Hapana munhu anofanirwa kunzi anemhosva pamutemo wenyika kana mutemo 
    wenyika dzepasi pose, panguva yechiitiko ichocho. Uyewo hapana chirango chakapfurikidza 
    chinofanirwa kutemerwa munhu chisingawirirani nechirango chaikodzera panguva yokuparwa 
    kwemhosva yacho inenge iripadare.</li>
</ol>

<h4>12. Chisungo cheGumi neMbiri</h4>

<p>Hakuna munhu achafanirwa kuongororwa zvisiripamutemo munezvemagariro ake, zvemhuri 
yake, musha wake kana matsamba ake, uyewo kushorwa nokuderedzerwa pahunhu, nechimiro 
chake. Munhu wese anekodzero yokudzivirirwa nemutemo kubva mukuderedzerwa nekutadzikirwa 
kwakadaro.</p>

<h4>13. Chisungo cheGumi neNhatu</h4>

<ol>
  <li>(Chekutanga) - Munhu wese anekodzero yokuva norusununguko rwokufamba nokugara mukati 
    menyika imwe neimwe.</li>
  <li>(Chechipiri) - Munhu wese anekodzero yokubuda muneipi zvayo nyika, zvichibatanidza nyika 
    yake, uyewo kudzokerazve kunyika yake.</li>
</ol>

<h4>14. Chisungo cheGumi nena</h4>

<ol>
  <li>(Chekutanga) - Munhu wese anekodzero yokutsvaga nekupiwa pekupotera kunedzimwe nyika 
    kana ari kuvhundutsirwa.</li>
  <li>(Chechipiri) - Iyi kodzero haigone kushandiswa kana asungwa pachokwadi nemhosva dziri 
    pachena kuti hadzisi dzezvematongerwo enyika mushure mokuita mabasa anotyora zvinangwa 
    nemitemo yeMubatanidzwa wenyika dzepasi pose.</li>
</ol>

<h4>15. Chisungo cheGumi neShanu</h4>

<ol>
  <li>(Chekutanga) - Munhu wese anekodzero yokuva nenyika yaanobva.</li>
  <li>(Chechipiri) - Hapana munhu achashaiswa nyika yake yaanogara kana kurambidzwa kuenda 
    kundogara kuneimwe nyika.</li>
</ol>

<h4>16. Chisungo cheGumi neNhanhatu</h4>

<ol>
  <li>(Chekutanga) Vanhurume nevanhukadzi vabvezero, vanekodzero yokuroorana nokuumba mhuri, 
    pasina kudziviswa nokuda kwerudzi, nyika yechizvarwa kana svondo yavanopinda. Vanhu ava 
    vanekodzero dzakaenzana munyaya dzezvekuvaka imba, pakuchata nemukuparadzwa kwawo.</li>
  <li>(Chechipiri) - Wanano ichaitwa chete kana paine tenderano yakakwana pakati paavo vanoda 
    kuwanana.</li>
  <li>(Chechitatu) - Mhuri ndiyo musimboti womubatanidzwa unokosha mumusha uye inekodzero 
    yokuchengetedzwa omene.</li>
</ol>

<h4>17. Chisungo cheGumi neChinomwe</h4>

<ol>
  <li>(Chokutanga) - Munhu wese anekodzero yekuita pfuma ariega kana kuti akabatana nevamwe.</li>
  <li>(Chechipiri) - Hakuna munhu achatorerwa pfuma yake.</li>
</ol>

<h4>18. Chisungo cheGumi neSere</h4>

<p>Munhu wese anekodzero yorusununguko mupfungwa, mumaonero, nemumanamatiro ake; kodzero 
iyi inobatanidza rusununguko rwokuchinja svondo kana mafungiro, zvekare kuva norusununguko 
pachake kana navamwe, pachena kana muchivande, rwokunamata kana rwomumafungiro ake 
muzvidzidziswa, kuitwa kwazvo, munamatirwo kana mumacherechedzerwo azvo.</p>

<h4>19. Chisungo cheGumi nePfumbamwe</h4>

<p>Munhu wese anekodzero yokuva norusununguko rwemaonero ake pasina kukanganiswa, 
rwekutsvaga, rwekuudzwa kana rwekuzivisa mashoko nemafungiro neipi zvayo nzira zvisineyi 
nezvemiganhu yenyika.</p>

<h4>20. Chisungo cheChimakumi maviri</h4>

<ol>
  <li>(Chekutanga) Munhu wese anekodzero yokuva norusununguko rwokusangana nokuvanamwe 
    murunyararo</li>
  <li>(Chechipiri) - Hapana munhu anofanirwa kumanikidzwa kuvenhengo yeripi zvaro bato.</li>
</ol>

<h4>21. Chisungo cheChimakumi maviri nemwe</h4>

<ol>
  <li>(Chekutanga) - Munhu wese anekodzero yokubatsira mukutongwa kwenyika yake, pachake kana 
    kuburikidza nekuvamiriri vakasarudzwa zviri pachena.</li>
  <li>(Chechipiri) - Munhu wese anekodzero yakaenzana yokushandira hurumende yomunyika yake.</li>
  <li>(Chechitatu) - Zvido zvevanhu ndizvo zvchava musimboti wemasimba okutonganawo hurumende: 
    zvido izvi zvicharatidzwa nguva nenguva nesarudzo iri pachokwadi iyo ichange ichizoitwa 
    nomunhu wese anekodzero yokuvhota, sarudzo iyi ichaitwa vanhu vakasununguka uye zvisina 
    kubiridzira .</li>
</ol>

<h4>22. Chisungo chechimakumi maviri nembiri</h4>

<p>Munhu wese, senhengo yorudzi, anekodzero yokuwana magariro akanaka, uye anofanirwa 
kuwana kubva mumushandira pamwe wenyika dzepasi pose zvichitevera marongerwo ohupfumi 
hwenyika imwe neimwe, hupfumi, magariro nekodzero, dzetsika dzemagariro ake nokuita munhu 
anova zvaanoda kuva.</p>

<h4>23. Chisungo chechimakumi maviri nenhatu</h4>

<ol>
  <li>(Chekutanga) - Munhu wese anekodzero yokushanda, kusarudza basa raanoda kuita, nekuva 
    nomushandiro wakanaka uyewo nekudzivirirwa kuti asaite rovha.</li>
  <li>(Chechipiri) - Munhu wese, pasina kusarura kupi zvako, anekodzero yokuwana mugove 
    wakaenzana nowomunhu wese anoita basa serake.</li>
  <li>(Chechitatu) - Munhu wese anoshanda anekodzero yokuwana mugove wakanaka zvichiita kuti 
    iye pachake nemhuri yake vawane magariro anokodzera ehunhu uchiwederwa, kana zvichikodzera 
    nedzimwe nzira dzokuchengetedzwa kwemagaririo akanaka.</li>
  <li>(Chechina) - Munhu wese anekodzero yokuumba nokuvanhengo yemasangano anomirira vashandi 
    kuti agone kuchengetedza zvido zvake.</li>
</ol>

<h4>24. Chisungo chechimakumi maviri nena</h4>

<p>Munhu wese anekodzero yokuzorora nokuzvivaraidza, zvichibatanidza kukamurwa kwenguva 
yokushanda nokuwana zororo nguva nenguva pabasa achipihwa mugove wakakwana.</p>

<h4>25. Chisungo chechimakumi makumi maviri neshanu</h4>

<ol>
  <li>(Chekutanga) - Munhu wese anekodzero yokuva nemagariro akakwana kuti ave nohutano 
    hwakanaka nokurarama zvakanaka iye pachake nemhuri yake achiwana kudya, zvipfeko, imba, 
    kurapwa nezvose zvinodikanwa pamagariro omunhu nekodzero yokuchengetwa panguva yokushaiwa 
    basa, hurwere, kuremara, kufirwa, kukwegura kana chipi zvacho chipingidzo muupenyu.</li>
  <li>(Chechipiri) - Huzvere kana nguva yohwana hudiki inguva yokubatwa zvakanaka 
    nokubatsirwa. Vana vese, zvisinei kuti vakaberekwa zvakaita sei, vachachengetwa 
    zvakayenzana.</li>
</ol>

<h4>26. Chisungo chechimakumi maviri nenhanhatu</h4>

<ol>
  <li>(Chekutanga) - Munhu wese anekodzero yokuwana dzidzo iyo ichange iri pachena , zvikuru 
    panguva yehwana hudiki, inova ndiyo nguva yakakosha. Dzidzo panguva iyi ichamanikidzirwa. 
    Dzidzo dzezvemibato yemaoko neyemumahofisi ichaitwa kuti ivepo zvekare, dzidzo iripamusoro 
    ichawanikwa maererano nemagonero emunhu.</li>
  <li>(Chechipiri) - Dzidzo ichanangiswa kusimudzira zvakakwana munhu nokusimbaradza 
    kuremekedzwa kwekodzero dzavanhu uyewo nerusununguko rwavo runokosha. Dzidzo ichakuridzira 
    kunzwisisa, kuregererana nohusahwira pakati penyika, marudzi kana mapoka ezvedzisvondo, 
    uyewo ichatungamidza mabasa emubatanidzwa weNyika dzepasi pose ekuchengetedzwa 
    kwerunyararo.</li>
  <li>(Chechitatu) - Vabereki vanekodzero yokusarudza dzidzo ichapihwa kuvana vavo.</li>
</ol>

<h4>27. Chisungo chechimakumi maviri nenomwe</h4>

<ol>
  <li>(Chekutanga) - Munhu wese anekodzero yokuteedza akasungunuka tsika dzemunzvimbo 
    maanogara kufadzwa nezvemitambo nokubatidzawo mumabasa ebudiriro.</li>
  <li>(Chechipiri) - Munhu wese anekodzero yokuwana kuchengetedzwa kwemararamiro nezvido zvake 
    zvinobva munezvaanamazvi- kokota, zvemitambo, nemuzvinyorwa izvo anenge akanyora ega.</li>
</ol>

<h4>28. Chisungo chechimakumi maviri nesere</h4>

<p>Munhu wese anofanirwa kugara muruwa nemunyika umo munozova nokucherechedzwa zvakakwana 
kwekodzero norusununguko sekutaurwa kwazvakaitwa mukurudziro ino.</p>

<h4>29. Chisungo chechimakumi maviri nepfumbamwe</h4>

<ol>
  <li>(Chekutanga) - Munhu wese ane zvinhu zvaanofanirwa kuita munzvimbo maanogara umo 
    munozoita kuti iye pachake, agone kuzvisimudzira akasununguka pahunhu hwake zvakakwana.</li>
  <li>(Chechipiri)- Achishandisa kodzero dzake norusununguko rwake munhu wese achavanomwero 
    wakatarwa nomutemo chete, ndokunge izvi zvichiitirwa kupa cherechedzo noruremekedzo 
    rwunodiwa kukodzero norusununguko rwunodiwa rwavamwe nokuita zvido zvevanhu.</li>
  <li>(Chechitatu) - Kodzero iyi norusununguko urwu hazvigone kushandiswa nenzira inotyora 
    zvinangwa nedonzvo reMubatanidzwa weNyika dzepasi pose.</li>
</ol>

<h4>30. Chisungo chechimakumi Matatu</h4>

<p>Hapana chinhu chiri mukurudziro ino chichazotsanangurwa sechinoreva kuti chero ipi 
zvayo nyika, bato, kana munhu pachake, anekodzero yokuita mabasa kana zviito zvinopwanya 
ipi zvayo kodzero kana rusununguko zviri mukurudziro ino.</p>

<p>&nbsp;</p>

<p>KURUDZIRO YEKUCHENGETEDZVA KWEKODZERO DZEVANHU PASI POSE</p>

<p>Nezuva reGumi munaZvita mugore ra 1948 Gungano roMubatanidzwa weNyika dzepasi pose 
rakasarudza ndokuzivisa &quot;Nezvekurudziro yekuchengetedzva kwekodzero dzevanhu pasi 
pose&quot;. Mashoko akakwana ari mumashizha anotevera muchinyorwa chino. Mushure meichi 
chiitiko chinokosha, Gungano roMubatanidzwa weNyika dzepasi pose rakakumbira nyika dzose 
dzinova nhengo kuti dzishambadzire zvinyorwa zve Kurudziro ino, kuitira kuti zvinyorwa 
zvekurudziro iyi zvive zvino ziviswa, zvoshambadzirwa nokuverengwa zvichitsanangurwa, 
kunyanya muzvikoro nedzimwe nzvimbo dzokudzidzira, zvisinei nemamiriro enyika kana matunhu 
munezvematongerwo enyika.</p>

<p>Hechinoyi chinyorwa Chakabvumiranwa</p>

<p>HOFISI YESANGANO ROMBATANIDZVA WENYIKA DZEPASI POSE -YEKUTUMIRWA KWEMASHOKO KURUZHINJI.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
