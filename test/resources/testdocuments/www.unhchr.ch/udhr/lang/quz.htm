<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua del Cusco, ">
<title>OHCHR: Quechua del Cusco () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="quz_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="quz_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/quz.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="quz.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua del Cusco Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,500,000 (1989)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Quechuan family and is spoken by 1,5 million people chiefly in the Central Cuzco and Arequipa regions. See also Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000">Not a literal translation. Some articles are not broken down into subarticles.</font>

<div class="udhrtext" lang="qu">
  

<h3>PACHATIN LLAQTAKUNAPI RUNAQ ALLIN KANANPAQ JATUN KAMACHIKUY</h3>

<h4>[Preamble]</h4>

<p>Pachantin ayllu wawaq allin kausaypi kananta yuyaykuspan, kay kamachikuy paqarin. Runaq 
kausay qasi kusi kausaypi kananpaq, tukuy llakipi kaspapas &quot;justicia&quot; 
taripananpaq. Kikin runakayninta runa masinkunawan reqsichispa kausananpaq. </p>

<p>Runaq runa kayninta sarunchasqata rikuspan, wakin ima mil lay salqa runakunaq runa 
masinta ku'muchisqanta, waqachisqanta rikuspan, kay ancha sut'i kamachikuykuna rikhurin, 
ashwan allin, ashwan sumaq kausay runaq taripananpaq; mana imamanta manchakuspa, mana 
yarqayta muchuspa, sut'i simipi rimarispa qasi kausaypi kananpaq. </p>

<p>Runapaqpuni tukuy ima allinkunapas kamasqa karqan. Chay kamasqa kasqanta reqsispan; 
&quot;derechon&quot; kasqanta yachaspan kay simikuna kamakun qharipas warmipas 
kushkachasqalla kausanankupaq, sapa p'unchay ashwanta jananchakuspa. Kausanankupaq: 
paykuna ukhupipas, llapa ayllu runa uldiupipas, sapanka runataqmi tukuy llakimanta 
qespisqalla purikunan, llapa &quot;mundo&quot; pachantinman qasi kausay mast'arikunanpaq. </p>

<p>Teqse muyuntin &quot;munduq&quot; &quot;estadonkuna&quot; juñuykunakuspan, ancha 
allinta rimanakunku &quot;Organización de las Naciones Unidas&quot; sutita churaykukuspa. 
Jina sumaqta, allinta yuyayukuspataq, ruwaspataq, juq sonqolla kamachinakunku 
yanapanakunankupaq, runaq runakayninta, qespesqa kayninta, tukuy &quot;derechunta&quot; 
junt'achinankupaq. </p>

<p>Chay rimasqanku junt'akunanpaqtaqmi, jatun &quot;Asamblea&quot; nisqa, ancha sut'inta 
qowanchis kay &quot;Declaración Universal de los Derechos Humanos&quot; qelqapi, llapa 
llaqtakuna ch'ullallata yuyaykuspa runaq allinkayninta tajyachinanpaq, chay allin 
kamachikuy simikuna junt 'akunanpaq. </p>

<p>Kaqllataqmi reqsichina, yachachina qhipa wiñay runamanpas, waynakunamanpas ashwan 
allinta paykuna junt'achinanpaq ashwan allin yuyaytawanpas yapanankupaq, kikin 
&quot;nacion-ninkupipas&quot;, pachantin nacionkunapipas. </p>

<p>JATUN RIMANAKUYPI CHANINCHASQA KAMACHIKUY </p>

<h4>JUQ ÑIQEN (1)</h4>

<p>Llapa runan kay pachapi paqarin qispisqa, &quot;libre&quot; flisqa, allin kausaypi, 
chaninchasqa kausaypi kananpaq, yuyayniyoq, yachayniyoq runa kasqanman jina. Llapa 
runamasinwantaqmi wauqentin jina munanakunan. </p>

<h4>ISHKAY ÑIQEN (2)</h4>

<p>Kay jatun kamachikuyqa llapa runapaqmi, qasilla qespisqalla purikunanpaq, pipas kachun, 
mistipas, runapas, yuraqpas yanapas; warmipas, qharipas. Taytachakuna mamachakunapi 
i-ñiqpas. Pacha Mama yupaychaqpas; imayna yuyaykuq runapas. May llaqtayoqpas; wajchapas, 
qhapaqpas. </p>

<h4>KINSA ÑIQEN (3)</h4>

<p>Llapan runan kausaypachapaq kamasqa, mana piqpa rimapayasqantaqmi purikunan kausanan p 
'unchaykama. </p>

<h4>TAWA ÑIQEN (4)</h4>

<p>Manan pipas runaq chitasqan kamachipi puriyta atinchu. Runawan yanachikuyqa unayñan 
tukukapun, kay &quot;Declaración de los Derechos Humanostaq&quot; chaninchan chay 
tukukuyninta, wiñaypaq. Yanachikuyqa qonqaypachaman churasqan kapun. </p>

<h4>PHISQA ÑIQEN (5)</h4>

<p>Manan pipas, peqpapas, k'irisqan, muchuchisqan, k'umuchisqan kananchu. </p>

<h4>SOQTA ÑIQEN (6)</h4>

<p>Llapa runaq &quot;derechunmi&quot;, maypipas runa jina &quot;respetasqa&quot; kananpaq. 
</p>

<h4>QANCHIS ÑIQEN (7)</h4>

<p>Leypaq-qa, jatun kamachikuypaq-qa llapa runapas kikillan, &quot;igual-lían kanchis; 
mana pitapas ajílaspa, mana pitapas t'aqarparispa. </p>

<h4>PUSAQ ÑIQEN (8)</h4>

<p>Llapa runapaq churasqan sapanka &quot;nacionpi&quot;, jatun llaqtapi 
&quot;tribunalkuna&quot;, &quot;leywan&quot;, &quot;amparakunanpaq&quot; piña mayña 
runakayninta sarunchayta munaqtinpas. </p>

<h4>ISQON ÑIQEN (9)</h4>

<p>Manan pipas yanqa qasinmantaqa muchuy wasipi wesq'asqapas, Ilaqtanmanta qarqosqapas 
kayta atinchu. </p>

<h4>CHUNKA ÑIQEN (10)</h4>

<p>Llapa runapas, imamantaña juchachasqa kaspapas, &quot;tribunalpa&quot; uyarisqanmi 
kanan; chayman jina juchayoq kasqanpas, mana juchayoq kasqanpaq yachakunanpaq. </p>

<h4>CHUNKA JUQNIYOQ ÑIQEN (11)</h4>

<ol>
  <li>Jayk'an juchachasqa runaq-qa, kanmi &quot;derechon&quot; manan juchayoqcho kani, 
    ninanpaq &quot;justicia&quot; taripanankama. </li>
  <li>Allin ch'uyaman &quot;justicia&quot; chayaspa, ima muchuymanpas churana, juchanman jina. 
  </li>
</ol>

<h4>CHUNKA ISHKAYNIYOQ ÑIQEN (12)</h4>

<p>Manan piqpa imayna kausakusqantapas tapupakuyta atinchischo. Manataqmi imaynatas 
warminwan, wawankunawan tiyan chaytapas yachayta munananchischu. Manan runaq allin 
kasqanta, &quot;honranta&quot;, allin runa kasqanta panpachanachu; Chaykuna ruwasqamantaqa 
&quot;leymi&quot; muchuchinan. Chay tukuywanpis, manan pipas qelqa apachisqanchista, 
&quot;carta&quot; chaskinanchista pakallapi, mana yachasqanchis &quot;liita&quot; yachayta 
atinchu. Llapa runan chay mana chaninmanta &quot;libre&quot; l:anan, &quot;leypa&quot; 
&quot;protejisqan </p>

<h4>CHUNKA KINSAYOQ ÑIQEN (13) </h4>

<ol>
  <li>Llapa runan may munasqantapas purikunan, tiyananpaqtaq may llaqtatapas, may cheqastapas 
    aj llakunan. </li>
  <li>&quot;Nacion-ninmanta&quot; lloqsispapas kaqmi kutiykampuyta atillantaq. </li>
</ol>

<h4>CHUNKA TAWAYOQ ÑIQEN (14)</h4>

<ol>
  <li>Cheqnisqaña, qatiykachasqaña kaspapas, piqpa wasinpipas, maypipas pakuykukuyta atinmi, 
    may &quot;nacionpipas&quot;, may llaqtapipas, may cheqaspipas. </li>
  <li>Manan &quot;común&quot; juchayuqman aypanchu kay &quot;derecho&quot;. </li>
</ol>

<h4>CHUNKA PHISQAYOQ ÑIQEN (15)</h4>

<ol>
  <li>Llapa runakunaq &quot;derechunmí juj nacionalidadniyoq&quot; kay. Llapataqmi mayqen 
    naciontapas tiyananpaq ajllakuyta atin. Chaymantaqa manan pipas jark'akuyta atinchu. </li>
  <li>Manataqmi pipas, maypas &quot;nacionalidadninchista&quot; qechuyta atinchu, nitaq juj 
    &quot;nacionalidad&quot; aj llakunanchista tatichiyta atinchu. </li>
</ol>

<h4>CHUNKA SOQTAYOQ ÑIQEN (16)</h4>

<ol>
  <li>Qharipas warmipas junt'asqa watanman chayaspaqa &quot;casarakuyta&quot; atin piwanpas 
    maywanpas, mana piqpa jark'akusqan, yuraqwanña yanawanña, paykuna pura tinkuku, 
    munanakunku chayqa. </li>
  <li>Warmi qhari wawakunantin tiyaspataqmi allin rimanakuypi tiyananku, kikin 
    &quot;derechuyoq&quot; juj sonqolla tiyaspapis, t'aqanakuspapis. </li>
</ol>

<h4>CHUNKA QANCHISNIYOQ ÑIQEN (17)</h4>

<ol>
  <li>Llapa runaqmi kanan jallp'apas, wasipas, tukuy ima kausaypas, pay sapanpa, 
    llank'ananpaqpas, wakipi llank'ananpaqpas. </li>
  <li>Manan piqpa kaqninpas qechuy atikunchu. </li>
</ol>

<h4>CHUNKA PUSAQNIYOQ ÑIQEN (18)</h4>

<p>Llapa runan yuyaykukuyta, jamut'ayta atin yuyaychakusqanman jina. Manan pipas chaytaqa 
jark'ayta atinmanchu. Kaqtaqmi ima &quot;religionpipas&quot; kausayta atin tukuy runaq 
yachashasqan. </p>

<h4>CHUNKA ISQONNIYOQ ÑIQEN (19)</h4>

<p>Tukuy runapas umanpi yuyaykusqantan rimarinan manapitapas manchakuspa. 
Yuyaykusqantataqmi pachantin runaman, teqsi muyuntin, lluy &quot;munduntin&quot; runaman 
riqsichinan yachananpaq. Sut'in rimaqtan pacha kamaq taytachapas yanapan. Chay 
yuyaykukusqanmantaqa, ruwasqanmantaqa manan pipas cheqniytapas, juchachaytapas atinchu. </p>

<h4>ISKAYCHUNKA ÑIQEN (20)</h4>

<ol>
  <li>Pi runapas, may runapas juñunakuytaqa atinmi. Runa juñunakuyqa kananpunin; allin 
    rimanakuypaq, sumaq rimanakuypaq-qa. </li>
  <li>Ichaqa, manataqmi pipas tanqasqaqa, mat'isqaqa, ima juñunakuymanpas jaykunanchu. </li>
</ol>

<h4>ISKAYCHUNKA JUJNIYOQ ÑIQEN (21)</h4>

<ol>
  <li>Llapa runapas atinmi llaqtanta &quot;nacionninta&quot; kamachiyta; chaypaq ajílasqa, 
    chaypaq churasqa kaspaqa; pay kikinpas, mashki mink'anta churaspapas. </li>
  <li>Kushkallan llapa runapas kanchis, llapataqmi kamachikuq kaytapas atinchi Llaqtaq 
    munayninmi kamachikuqtaqa jurqon, llapa runamante jujta ajílaspa sumaq jatun rimanakuypi, 
    &quot;eleccionispí ajílaspa. </li>
</ol>

<h4>ISHKAY CHUNKA ISHKAYNIYOQ ÑIQEN (22)</h4>

<p>Llapa runan, imaynan kausasqanman jina llaqtanwan, &quot;nacionninwan&quot; qochikunan 
mikhuytapas, tukuy ima kausaytapas; yachaytawanpas, yachayninman yapananpaq, chaywantaq 
jananchasqa runa kananpaq. </p>

<h4>ISHKAYCHUNKA KINSAYOQ ÑIQEN (23)</h4>

<ol>
  <li>Llapa runapaq kamasqan llank'ayqa, sapanka runataqmi ajllakunan iman munasqan 
    llank'ayta. </li>
  <li>Tukuymi llank'ananpaq yanapasqa kanan. Yanqa, qasi kaytaqa mana runa atinchu. Runaqa 
    chanintan, llank'asqanman jina chaskinan &quot;salariontaqa&quot;. </li>
  <li>Llapa runan chaskinan kallpanpa chanintaqa, paypa kausananpaq jina; warminpa, wawankunaq 
    kausananpaq jina. Manachaytaqmi llaqta runa yanapanan. </li>
  <li>Tukuy runan &quot;sindicato&quot; &quot;organizayta&quot; atin; jinallataq 
    &quot;sindicalizado&quot; &quot;derechun&quot; &quot;respetachinanpaq&quot;. </li>
</ol>

<h4>ISHKAYCHUNKA TAWAYOQ ÑIQEN (24)</h4>

<p>Llapa llank'aq runapaqmi samana p'unchayqa churasqa. Kikillantaqmi, kaqllataqmi 
&quot;vacaciones&quot; ñisqa, sapa wata aslíapas juj killa samayniyoq kanan mana 
llankaspa &quot;pagasqa&quot;. </p>

<h4>ISHKAYCHUNKA PHISQAYOQ ÑIQEN (25)</h4>

<ol>
  <li>Llapa runapaqmi kanan allin kausay, kaqllataq warminpaqpas, wawankunapaqpas. Kananmi 
    mikliunanpas, wasinpas, p 'achanpas; kanantaqmi janpiqnin &quot;medicupas&quot;. 
    &quot;Seguro Socialpas&quot; kananmi paypaq-qa mana llank'ayta atiqtin, onqoqtin; warmin 
    wañuqtin, ima llakipiña kaqtinpas. </li>
  <li>Wachakoq warmiqa rikusqan qhawasqan kanan. Wawakunapas kaqllataqmi kanan; 
    &quot;Casadoq&quot; wawanpas, mana &quot;casadoq&quot; wawanpas. </li>
</ol>

<h4>ISHKAYCHUNKA SOQTAYOQ ÑIQEN (26)</h4>

<ol>
  <li>Tukuy runapaq churasqan &quot;escuela&quot;, &quot;colegio&quot;, 
    &quot;educación&quot;, llapataqmi chaykunata chaskinan mana qolqellamanta. </li>
  <li>Jatun yachaywasimantaqmi jaykunan ashwan umayuq, yuyayniyoq, jamautayoq jina. </li>
  <li>&quot;Educacionqa&quot; llapa runaq ashwan allinruna kananpaqmi, llapa runamasintin 
    munanakunanpaqmj, maymantaña kaqtinpas, may llaqtayuqña kaqtinpas. </li>
</ol>

<h4>ISHKAYCHUNKA QANCHISNIYOQ ÑIQEN (27)</h4>

<ol>
  <li>Llapa runan reqsinan jatun yachayniyoqpa yachayninkunata, chaymi &quot;ciencia&quot; 
    nisqa, llapan reqsinan tukuy sumaq ruwaykunata: &quot;artes&quot; sutiyoq. </li>
  <li>Llapa runan yachanan, aypanan jatun yachay, kausay yachay, ashwan jatun 
    &quot;filosofía&quot; nisqa jamutay kuraq yachayta. </li>
</ol>

<h4>ISHKAYCHUNKA PUSAQNIYOQ ÑIQEN (28)</h4>

<p>Sapanka runan munannanchis kay jatun kamachikuy simikunaq juntakunanta, llapa 
pachantin, &quot;munduntin&quot; llaqtakunapi. </p>

<h4>ISHKAYCHUNKA ISHQONNIYOQ ÑIQEN (29)</h4>

<p>Ayllunchispi kausaq runataqa, llaqtanchis runataqa, anchatan, munana, yupaychana; 
ayllun, llaqtan sapanka runatapas uywawanchis, wawanmi kanchis. </p>

<h4>KINSACHUNKA ÑIQEN (30)</h4>

<p>Kay jatun kamachikuy simikunaqa manan juj runallapaqchu; manataqmi 
&quot;nacionkunaq&quot; kamacheqkunallapaqchu, llapa runaq allinninpaqmi, pachantin 
llaqtakunapitaqmi junt'akunan. </p>
<b>

<p>ÑAUPAQ NISQA SIMIKUNA </p>
</b>

<p>Perú &quot;paisninchisqa&quot; &quot;munduntinpi paiskunamanta&quot; ashwan ashkha 
rijchayniyoqmi, chay raykupischá llapa runaq sonqonman chayan, chaypistaqchá ch'ulla 
kausayllapi kan runaq llaqtan. <br>
</p>

<p>Kay &quot;nacionninchispin&quot; imaymana rijch 'aq runapas; imaymana simi rimaqpas; 
imaymana yachayniyoqpas juñuykunakun kushka, ancha unay watakunamantaña. Yunkayoq, 
qhiswayoq, punakunayoq ancha jatun jallp'api. </p>

<p>Chaymi kay &quot;patriapi&quot; tiyaq &quot;peruano&quot; runamasinchiskunaqa, 
kausayninku allin ñanman churay munaqkunaqa, sapa kuti, sapa p'unchay sumaq rimanakuypi 
kanan, sonqonkuq ashwan allinta tinkunanpaq, ñaupa pacha allin runakuna jina kausananpaq. 
</p>

<p>Kunan kamachiqninchis &quot;gobiernon&quot; musoq kausayman jaykunanchista munan; 
ashwan k'apaj chaninchasqa allin kausaypi kananchista munan. Jinataqmi juñunaykusqa 
&quot;nacionkunata&quot;, &quot;Naciones Unidas&quot; nisqata, tawachunka watanpi, 
jaywarin kay runasimiman t'ijrasqa JATUN KAMACHIKUYTA, &quot;Declaración Universal de los 
Derechos Humanos&quot; nisqata. </p>

<p>Wakin pisi runakunallaq rimasqan simikunamanwanpas t'ijrakunmi kay nisqanchis Jatun 
Kamachikuyqa, mana piqpa kausaynin, mana piqpa yachaynin tanqasqa, wijch'urparisqa 
kananpaq; llapa jatun suyunchispi tantaykusqa llaqtakunaq jananchakunanpaq. Kayta ruwaspan 
&quot;gobiernonchispa&quot; allin yuyaykusqanta, tukuy sonqota churaspa, Perú 
kamachisqanta sut 'inchasun. Runasimipi rimaspan pachantin llaqtakunawan rimanakusun. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
