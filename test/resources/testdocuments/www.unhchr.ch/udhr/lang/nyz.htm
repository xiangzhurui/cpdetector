<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Nyamwezi) by United Nations Development Programme">
<meta name="keywords" 
   content="UDHR, Human Rights, Kinyamwezi, Nyamwezi">
<title>OHCHR: Kinyamwezi (Nyamwezi) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nyz_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nyz_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="nyz.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Kinyamwezi Version</strong> <br>
<small>Source: United Nations Development Programme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Nyamwezi</span> <br><br>
       
    <span class="highlighthead">Total Speakers</span> <br>
    <span class="highlighttxt">926,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Tanzania</span> <br>
    <br>
    <span class="highlighthead">Background</span> <br>
    <span class="highlighttxt">There are 926,000 speakers of Nyamwezi, comprising 4.2% of population.  73
percent of the speakers can be found in the Northwest central, between Lake
Victoria and Lake Rukwa. It belongs to the Niger-Congo, Atlantic-Congo,
Volta-Congo, Benue-Congo, Bantoid, Southern, Narrow Bantu family. There are
various dialects of the Nyamwezi language: NYANYEMBE, TAKAMA (GARAGANZA),
MWERI (SUMBWA, KONONGO, KIYA).</span><br>
    <br>

    <br>
    <span class="highlighttxt">
    Received: 20010130<br>
    Posted: <br>
    Checked: 
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

            <b>
            <h3>IHANO LYA MAHANGA</b> 

            <b>LYA HAKI YA BANHU</b></h3> 
            <h4><b>WANDYO</h4>
            </b>
<p>Tarehe 18 Desemba 1948, Ibanza lya Mahanga lyatula lya Mahanga lya Haki ja
banhu lya bahenga aha Bulugu wa I na wa II wa muwelelo wamala.</p>
<p>Ibanza linilo lyalagiliaj kul’insi iyo yilonga kulisambaja ku banhu bse 
balibone, balisome, basomelwe, balisomele, balisambaje mu mashule, uko 
buhangagwe bila kwangalila siyasa n’ishi umo yujilaga.</p> 
<p>Nhambi ya Malagilo na Haki ja Banhu Tanzania chafunya kitabu kiniki ku nguno
ya kwangalila na kubona lilifwatwa na kulabandwa na banhu, selekali na
mashilika.</p>
<p>Ibanza lya Mahanga lyatangaja kubi banhu bose bubyalagwa na haki
zilinganelile. I haki jiniji zimanichage, ja kuwako, zilangaje ku banhu bose.</p>
<p>Kofi Annan</p>
<p>Secretary General</p>
<b>
<p>IHANO LYA MAHANGA</p>
<p>LYA HAKI JA BANHU</p>
<font SIZE="4">
<p>&nbsp;</p>
</font>

</b>
<p>NGUNO Ubumanicha kubi banhu bose balin’ikujo na haki ja 
bulinganile hu chandyo cha kwiyagalula, kwenha haki na lubango,</p> 
<p>NGUNO ukwihugija na kuleka kulondalonga haki ja banhu huko 
kwenheleja mashito magakanazu ga kudacha na kumala masala banhu kukoba welelo i 
ya banhu bose balabi na buyegi wa kwiyagalula, kuyomba, kwinja boba na kupandika 
shose isho bushikobaga,</p> 
<p>NGUNO giki ulu abanhu bakasaziwagwa kuhaya basole mashilanga 
kuzitula bushimba, kulema kwibonelwa na bahanya ba nsi Ilagilo lya Nsi lilabade 
haki jabo,</p> 
<p>NGUNO kinhu kihannya hu kubejja na kukuja bunwani na nsi 
zingi,</p>
<p>NGUNO u ng’w’Ilagilo banhu ba mahanga bizunilija giki i 
haki ja banhu n’ikujo lyabo, haki ja bulinganile la bakima na bagosha hu 
kuzenga na kukuja kilendele na kwiyagalula,</p> 
<p>NGUNO ndi banachana hakimo na Mahanga balagana kwenha ikujo 
mu welelo na kwenha haki na wiyagaluzi,</p> 
<p>NGUNO banhu bose kumanicha wiyagalule na haki jinijo hu kinhu 
cha kwendya umu kuzimanicha kisoga na malagilo genayo.</p> 
<p><b>Whisho lulu,</p> 
<p>Ibanza la Mahanga lilitangaja</p>
<p>Ihano lya Welelo Yose</p>
<p>Lya haki ja Banhu</p>
</b>
<p>Kubi nzila ya banhu na nsi jose mpaga ng’wene na kila kinhu 
buli lushiku wihande kulisoma ku nguno ya kweneja ikujo, haki na wiyagalule ng’wihanga 
na mu welelo mpaga bana welelo balizunye kulilonda na nsi banachama bali mgati 
najo bose balimane.</p> 
<h4>IGELE LYA 1</h4> 
<p>Banhu bose bubyalagwa biyagalulile, n’ikujo haki 
zilenganelile.</p>
<p>Banhu bose bina masala na wiganiki, hu kuyomba ihayilwe
bitogwe giti bana ba mbyazi bumo.</p>
<h4>IGELE LYA 2</h4> 
<p>Kila munhu, bila kukomanyiwa luganda, ikoba, bubyalwa, lulimi 
lwakwe, dini, kitemele cha nsi yakwe nulu kiganikile kingi sh’ihanga uko 
afumile, wabyalilwe, busabi nulu umo ali, wina wiyagalule na haki jose ijo 
jandikwa u ng’w’Ihano linilo.</p> 
<p>Hangi giki, kukize kubi busolaniwa ku nzila ja butemi wa nsi 
yi bi yitabalile ninga yitabalilwe.</p> 
<h4>IGELE LYA 3</h4> 
<p>Kila munhu wina haki ya bupanga na wa wiyagalule wa kwikala 
na lubango.</p> 
<h4>IGELE LYA 4</h4> 
<p>Nduhu munhu kusesekwa nulu kuding’wa busese ku nguno kuguja 
basese nulu kuseseka kulemejiwe.</p> 
<h4>IGELE LYA 5</h4> 
<p>Imelejiwe munhu kuduchiwa nulu kwingiziw’ ikujo.</p> 
<h4>IGELE LYA 6</h4> 
<p>Kila munhu ng’w’Ihano lya Nsi wina haki ya kupiw’ikujo</p> 
<h4>IGELE LYA 7</h4> 
<p>Banhu bose ng’w’Ihano lya Nsi bina haki ja kulabandwa 
bila kubagulwa. Bose bila haki ya kulabadwa, bakalumiziwe ku nguno ya kubagulwa 
na na kukil’Ihano nulu kusolanyiwa ulu balibagulwa.</p> 
<h4>IGELE LYA 8</h4> 
<p>Kila munhu ali na haki ya kulipwa n’ibanza la nsi yakwe ulu 
witilwa mashito ga kung’wigij’ ikujo na haki ijo jandikwa na Ihano lya Nsi 
yakwe.</p>
<h4>IGELE LYA 9</h4> 
<p>Nduhu munu alenheleziwe kutungwa, kutulwa mu lganda nulu 
kupeziwa mu nsi yakwe.</p> 
<h4>IGELE LYA 10</h4> 
<p>Kila munhu wina haki ya kudegelekwa na kuyangulwa n’Ibanza 
ku shito isho wanshidakilwa.</p> 
<h4>IGELE LYA 11</h4> 
            <ol>
              <li>
                <p>Kila munhu uyo washidakwa adegelekwe. Ibanza hilo lyuhaya 
wahuba nulu akahubile.</li> 
              <li>
                <p>Nduhu munhu ubaziwagwa wahuba kufuma nisho washidakilwa nulu 
kwita mashito ayo gakahayilwe kubi buhubi u mu luganda lwa nsi nulu mahanga aho 
alihubila nulu kukenagula.</li> 
            </ol>
<h4>IGELE LYA 12</h4> 
<p>Nduhu munhu uyo akibolile kwingililwa sagala mu wi bisilo, 
bugudu, kaya yakwe, abo uyombaga nabo, nulu kung’wingij’ikujo. Kila munhu wina haki ya kulabandwa na Ilagilo lya Nsi.</p> 
<h4>IGELE LYA 13</h4> 
            <ol>
              <li>
                <p>Munhu wina haki ya kuja uko alihaya mu nsi yakwe na 
    kuzenga haho habi mu nsi yakwe</li> 
              <li>
                <p>Muunhu wina haki ya kwinga mu nsi yoseyose ninga yakwe na 
    kushoka mo hangi</li> 
            </ol>
<h4>IGELE LYA 14</h4> 
<p>Kila munhu wina haki ya kupelela nsi yingi ulu watulagwa 
akabulagwe.</p>
<h4>IGELE LYA 15</h4> 
            <ol>
              <li>
                <p>Kila munhu wina haki ya kubi na nsi.</li> 
              <li>
                <p>Kudihu munhu, ku nzila ya kwibonelwa, alapenziwe mu nsi 
    yakwe nulu alemeziwe kukaba nsi.</li> 
            </ol>
<h4>IGELE LYA 16</h4> 
            <ol>
              <li>
                <p>Bakina na bagosha ba mishimo mihanya, bila kutuliwa 
    lubimbi lw’ikioba, dini nulu luhanga, bina haki ya kwitola na kwileka.</li> 
              <li>
                <p>Winga bulatungwe duhu ulu bitozi bizunilija boyi basaba.</li> 
              <li>
                <p>Kaya hu shigelo sha kwandya kutunda chalo. Kaya yiniyi 
    ikuziwe.</li>
            </ol>
<h4>IGELE LYA 17</h4> 
            <ol>
              <li>
                <p>Kila munhu wina haki ya kubi na nsabo yakwe ng’winikili 
    na ya lusangi</li> 
              <li>
                <p>nduhu munhu alataziwe nsabo yakwe bila nguno.</li> 
            </ol>
<h4>IGELE LYA 18</h4> 
<p>Kila munhu wina wiyagalule wa kwiganika, buhuguku na dini; 
haki yiniyo yili hakimo na wiyagalule wa kusagula na kukaba dini, winene nulu mu 
luganda, wibise nungu ng’wikungu. Akalemeziwe kwisenga umo alihayila.</p> 
<h4>IGELE LYA 19</h4> 
<p>Kila munhu wina wiyagalule wa kuyomba isho aliganika bila 
kwingililwa na munhu bungi, kubokela na kusambaja mhola na miganika ga bangi ku 
nzila ya kwandika na kutangaja.</p> 
<h4>IGELE LYA 20</h4> 
            <ol>
              <li>
                <p>Kila munhu ali na haki kusanja na biye mu lubango.</li> 
              <li>
                <p>Nduhu munhu uyo alagaganiziwe kusanja na bangi.</li> 
            </ol>
<h4>IGELE LYA 21</h4> 
            <ol>
              <li>
                <p>Kila munhu wina haki ya kubi mu selekali ya nsi yakwe 
    weyi msaba nulu kubitila ku bangi.</li> 
              <li>
                <p>Kila munhu wina haki ya kutumamilwa na nsi yakwe.</li> 
              <li>
                <p>U butogwi wa banhu hu ng’hingi ya selekali. Butogwi 
    bunubu bulisombole mu nzila ya nhana ya welelo ya kusagula bakilongozi ku 
    wibisa nulu mu nzila zingi ja wikole na yiniyo.</li> 
            </ol>
<h4>IGELE LYA 22</h4> 
<p>Kila ng’wene mu kaya ina haki ya kulabadwa na kupiwa nsabo 
ja nsi kubitila wizunilija wa nsi na mahanga gose hu aweje kuhangama.</p> 
<h4>IGELE LYA 23</h4> 
            <ol>
              <li>
                <p>Kila munhu ali na haki ya wiyagalule wa kusagula na 
    kutumama mlimo ugo atogilwe, na haki ya kutumamila hasoga, kupiwa mafayo 
    gangi na kulabadwa ulu wagayiwa milimo.</li> 
              <li>
                <p>Kila munhu, bila ya kubagulwa, alina haki ya kulipwa 
    kuliganija na mlimo ugo alitumama.</li> 
              <li>
                <p>Kila mtumami, bila ya kubagulwa, wina haki ya kulipwa 
    mafayo ga kumtosha weyi na kaya yakwe, kump’ikujo mu banhu hakimo na 
    kongeziwa mafayo ga mzengo.</li> 
              <li>
                <p>Kila munhu wina haki ya kwibilinga na biye ku nguno ya 
    kulabada mafayo gakwe.</li> 
            </ol>
<h4>IGELE LYA 24</h4> 
<p>Kila munhu wina haki ya kwisuhya na kuyega hakimo na 
kupandika ninga ya kwisuhya na ninga ya kulipwa.</p> 
<h4>IGELE LYA 25</h4> 
            <ol>
              <li>
                <p>Kila munhu wina haki ya kwikala hasoga ku nguno ya buhozu 
    na bupanga wake, kupandika shiliwam kuzwala, kwilaka, kulagulwa na kupiwa 
    mafayo gangi, kusungwa ulu akina milimo, ulu walwala, walwmala, wananhaluka, 
    wafilwa nke nulu ngoshi wake, ninga wagayiwanzila zingi ja kwisunga msaba 
    ijo azimanelile</li> 
              <li>
                <p>Babyazi na bana basungwe, bana ba bukwelwe nabo abo 
    bakakwelilwe, bose bina haki ya kusungwa.</li> 
            </ol>
<h4>IGELE LYA 26</h4> 
            <ol>
              <li>
                <p>Banhu bose bina haki ya kulangwa ilimu lya kwandya bule 
    na ilimu yiniyi ibi ya bose. Ilimu ya bufundi, sayansi na butalamu.</li> 
              <li>
                <p>Ilimu ilolekeziwe kukuja bunhu, kuzenga haki na 
    wiyagalule, kwelelwa, kubi na moyo na kwenha bunwani mugati na mahanga na 
    kukuja lubango</li> 
              <li>
                <p>Babyazi bali na haki ya kwandya kubasagulila bana babo 
    ilimu iyo baliihaya.</li> 
            </ol>
<h4>IGELE LYA 27</h4> 
            <ol>
              <li>
                <p>Kila munhu wina haki kubi ng’wikungu na kulya na biye 
    shisumo sha luganda na maendeleyo ga sayansi.</li> 
              <li>
                <p>Kila munhu wina haki ya kulabadilwa i shikolo isho 
    wabenja, kusula, kutwja ku nzila ya kwiganika, sayansi ninga kwandika.</li> 
            </ol>
<h4>IGELE LYA 28</h4>
<p>Kila munhu apiwe haki na wiyagalule giti umo Ihano linili 
lilihaya.</p>
<h4>IGELE LYA 29</h4> 
            <ol>
              <li>
                <p>Kila munhu atutumalile lugana umo maendeleyo gakwe winene 
    gawegije kwigela.</li> 
              <li>
                <p>Kupandika haki na wayagalule bunubu, kila munhu 
    adedehanye iyo yandikwa ng’w’ Ihano kuwezakwipa na kubapa biye ikujo na 
    wiyagaule.</li>
              <li>
                <p>Haki na wiyagaule w’Ilagilo linili, ku nzile yoseyose, 
    bukiz’ufunziwa numa numo yahyilwa na Mahanga.</li> 
            </ol>
<h4>IGELE LYA 30</h4> 
<p>Nduhu nsi, luganda nulu munhu alatumile il’Ihano linili 
kukenanga haki na wiyagalule ubo wabalwa ng’w’Ihano linili.</p> 



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
