<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Ido, ">
<title>OHCHR: Ido () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1120_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1120_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/1120.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1120.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Ido Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt"> </span> <br><br>
    
    <span class="highlighthead">Usage by Country</span> <br>
    <span class="highlighttxt">Constructed Language</span> <br>
    <br>
    <span class="highlighthead">Background</span> <br>
    <span class="highlighttxt">Ido was formed by the Delegation for the adoption of an International Auxiliary Language, which met in 1907 in Paris (College de France).  The Delegation was composed of eminent scholars from many countries, as well as respected men of affairs or their representatives.  The language attained its present form in 1914.  The number of speakers of IDO is today between 250 and 1000, similar to the number of speakers of the International language Interlingua.</span><br>
    <br>

    <br>
    <span class="highlighttxt">
    Received: 19990323<br>
    Posted: 19990323<br>
    Checked: 19990323
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Universal Deklaro di Homal Yuri</h3>
<P>

<em>Adoptita e proklamita per rezolvuro 217 A (III) dil Asemblo 
General di 10ma decembro 1948</em></center><P>

<h4>Introdukto</h4><P>

Konsiderante ke agnosko dil inheranta digneso e dil egala e netransferebla
yuri di omna membri di la familio homal es la fundamento di libereso, 
yusteso e paco en la mondo,<P>

Konsiderante ke desegardo e desestimo di homal yuri rezultabas en barbara
agi, qui insultis la koncienco di la homaro, e l'arivo di mondo en qua homi
posedas libereso di parolo e kredo e libereso de timo e bezono esabas 
proklamata kom la maxim alta aspiro di la homi,<P>

Konsiderante ke oportas, por ke la homi ne esez koaktata rekursar, kom
lasta posibleso, a rebeleso kontre tiraneso ed opreso, ke homal yuri devas
esar protektata per la regno di la yuro,<P>

Konsiderante ke oportas avancigar la developado di amikal relati inter 
nacioni,<P>

Konsiderante ke la populi dil Unionita Nacioni afirmabas en la Charto sua
fido a fundamental homal yuri, a la digneso e valoro di la homal persono,
ed al egala yuri di viri e mulieri, e rezolvabas avancigar social
progreso e plu bona vivo-qualesi en plu ampla libereso,<P>

Konsiderante ke la Membro-Stati vovabas ke li atingos, kooperante kun la
Unionita Nacioni, la avancigado di universal respekto pri ed obedio di
homal yuri e fundamental liberesi,<P>

Konsiderante ke komuna kompreno pri ca yuri e liberesi es di maxim
granda importo por la plena realigo di ca vovo,<P>

Nun, konseque,<P>

La General Asemblo,<P>

Proklamas ica Universal Deklaro di Homal Yuri kom komuna normo atingenda
por omna populi ed omna nacioni, kun la skopo ke omna individuo ed omna
organo di la socio, tenante ca Deklaro sempre en la mento, esforcez
per docado ed edukado avancigar respekto pri ca yuri e liberesi e per
progresiva procedi, nacional ed internacional, por sekurigar olia 
universal ed efikiva agnoskeso ed obedieso, ed inter la populi di
Membro-Stati ipsa, ed inter la populi di teritorii sub olia resortiso.<P>

<h4>Artiklo 1</h4><P>

Omna homi naskas libera ed egala relate digneso e yuri.  Li es dotita per
raciono e koncienco e devas agar vers l'una l'altra en spirito di 
frateso.<P>

<h4>Artiklo 2</h4><P>

Omnu es yurizita per omna yuri e liberesi prizentita en ca Deklaro, sen
distingo irgaspeca, exemple pro raso, koloro, sexuo, linguo, religio, 
politikal o altra opinioni, nacional o social origino, proprietajo, nasko
o altra rango.<P>

Pluse, nula distingo esez facata fondita sur la politikal, resortisal o
internacional stando di la lando o teritorio a qua persono apartenas, sive
nedependanta, fideikomiso, ne-suguvernanta o sub irga altra limitizo di
suvereneso.

<h4>Artiklo 3</h4><P>

Omnu havas la yuri pri vivo, libereso, e sekureso di persono.

<h4>Artiklo 4</h4><P>

Nulu esez tenat en sklaveso o submiseso; sklaveso e la sklav-komerco esez
interdiktata en omna formi.

<h4>Artiklo 5</h4><P>

Nulu esez submisat a tormento o a kruela, nehumana o infamiganta trakto o
puniso.

<h4>Artiklo 6</h4><P>

Omnu havas la yuro esar omnaloke agnoskata kom persono koram la yuro.

<h4>Artiklo 7</h4><P>

Omni es egala koram la yuro ed es yurizita sen irga distingo per egala 
protekto da la yuro.  Omni es yurizita per egala protekto kontre irga
distingo violacanta ca Deklaro e kontre irga incito a tala distingo.

<h4>Artiklo 8</h4><P>

Omnu havas la yuro recevar efikiva remedio da la kompetenta autoritati pro
agi qui violacas la fundamental yuri grantita a lu da la konstituco o da la
yuro.

<h4>Artiklo 9</h4><P>

Nulu esez submisat ad arbitrial aresto, enkarcerigo o exilo.

<h4>Artiklo 10</h4><P>

Omnu darfas recevar komplete egale yusta e publika audienco da nedependanta
e senpartisa tribunalo, determinante lua yuri ed obligi e pri irga kriminal
akuzo kontre lu.<P>

<h4>Artiklo 11</h4>

<ol><li>Omnu akuzita pri kriminal delikto darfas esar supozata kom senkulpa til ke 
on pruvas lu kom kulpoza segun la yuro en publika proceso che qua lu 
havis omna garantii necesa por lua defenso.</li>

<li>Nulu esez deklarata kom kulpoza pri irga punisebla ofenso pro irga ago o 
omiso qua ne konstitucis punisebla ofenso, segun nacional o internacional 
lego, kande ol esis facata.  Nek esez impozata plu severa puniso kam esis 
aplikenda kande la ofenso esis facata.</li>
</ol>

<h4>Artiklo 12</h4><P>
<p>
Nulu esez submisat ad arbitrial interfero ye lua privateso, familio o
korespondo, nek ad ataki kontre lua honoro o reputeso.  Omnu darfas recevar
protekto da la yuro kontre tala interfero o ataki.
</p>

<h4>Artiklo 13</h4>

<ol><li>Omnu havas la yuro movar libere o lojar libere interne di la frontieri di
singla stato.</li>

<li>Omnu havas la yuro livar irga lando, inkluzante sua propra, e 
retroirar a sua lando.</li>
</ol>

<h4>Artiklo 14</h4><P>

Omnu havas la yuro serchar e posedar en altra landi azilo de persekuto.  
Ica yuro ne darfas esar advokata kaze di persequi reale efektigita da 
ne-politikal krimini o da agi kontrea a la skopi e principi dil Unionita
Nacioni.

<h4>Artiklo 15</h4>

<ol><li>Omnu havas la yuro posedar nacionaleso.</li>

<li>Nulu esez arbitriale privacata de sua nacionaleso, ed a nulu esez refuzata 
la yuro chanjar sua nacionaleso.</li>
</ol>

<h4>Artiklo 16</h4>

<ol><li>Viri e mulieri di adulta evo, sen irga limitizo pro raso, nacionaleso o
religio, havas la yuro mariajar su e fondar familio.  Li es yurizita per
egala yuri relate mariajeso, dum mariajeso e pos dissolvo.</li>

<li>Mariajeso eventez nur kun la libera e plena konsento dil 
intencanta spozi.  La familio es la natural e fundamental grup-uneso di la
socio ed es yurizita per protekto da la socio e la stato.</li>
</ol>

<h4>Artiklo 17</h4>

<ol><li>Omnu havas la yuro proprietar posedaji sole, ultre asocie kun altri.</li>
<li>Nulu esez arbitriale privacata de sua posedaji.</li>
</ol>

<h4>Artiklo 18</h4><P>
<p>
Omnu havas la yuro posedar libereso di penso, koncienco e religio; ica
yuro inkluzas libereso chanjar onua religio o kredo, e libereso, o sole o
komune e publike o private, manifestar sua religio o kredo per docar,
praktikar, adorar ed obediar.
</p>

<h4>Artiklo 19</h4><P>

Omnu havas la yuro opinionar ed expresar libere; ica yuro inkluzas libereso
tenar opinioni sen interfero e sendar, recevar e komunikar informi ed idei
per irga moyeno e ne-egardante frontieri.

<h4>Artiklo 20</h4>

<ol><li>Omnu havas la yuro posedar libereso di pacoza asemblo ed asocio.</li>

<li>On ne darfas koaktar ulu apartenar ad asociuro.</li></ol>

<h4>Artiklo 21</h4>

<ol><li>Omnu havas la yuro partoprenar la guvernado di sua lando, direte o per
libere elektita reprezentanti.</li>

<li>Omnu havas la egala yuro acesar publika ofico en sua lando.</li>

<li>La volo di la homi esez la bazo dil autoritato di guvernado; ica volo esez
expresata per periodal ed autentika elekti qui eventez per universal ed
egala voto-yuro ed esez exekutata per sekreta voto o per equivalanta 
libera voto-procedi.</li></ol>

<h4>Artiklo 22</h4><P>

Omnu, kom membro di la socio, havas la yuro recevar social sekureso
ed es yurizita per realigo, per nacional esforco ed internacional koopero
e segun la organizeso e resursi di singla stato, dil ekonomial, social e
kultural yuri nekareebla por lua digneso e la libera developo di lua
personeso.

<h4>Artiklo 23</h4>
<ol><li>
Omnu havas la yuro laborar, libere selektar employeso, juar yusta e
favoroza labor-kondicioni e protekto kontre ne-employeso.</li>

<li>Omnu, sen irga distingo, havas la yuro recevar egala pago pro egala 
laboro.</li>

<li>Omnu qua laboras havas la yuro recevar yusta e favoroza rekompenso 
garantianta por lu ipsa e lua familio existo necesa por homal digneso e
suplementita, se necesa, per altra moyeni di social protekto.</li>

<li>Omnu havas la yuro formacar ed unionar su kun mestier-sindikati por
protektar sua interesti.</li>
</ol>

<h4>Artiklo 24</h4><P>

Omnu havas la yuro juar repozo e liber-tempo, inkluzante racionoza limitizo
di labor-hori e periodal vakanci kun pago.

<h4>Artiklo 25</h4>

<ol><li>Omnu havas la yuro juar vivo-kondicioni suficanta por la saneso e bonstando
di su ipsa e di sua familio, inkluzante manjajo, vesti, hemizo e medikal
sorgo e necesa social servi, e la yuro juar sekureso okazione di 
ne-employeso, maladeso, invalideso, vidveso, oldeso, o altra manko di 
vivo-pekunio en cirkonstanci exter lua povo.<li>

<li>Kaze di matreso o puereso on es yurizita recevar aparta sorgo e helpo.  
Omna filii, naskinta sive en, sive exter mariajeso, juez la sama social 
protekto.</li>
</ol>

<h4>Artiklo 26</h4>

<ol><li>Omnu havas la yuro esar edukata.  Edukado esez gratuita, adminime la 
primara e fundamental etapi.  Primara edukado esez obligal.  Teknikal
e profesional edukado esez igata generale disponebla e plu alta instrukteso
esez egale acesebla ad omni segun merito.</li>

<li>Edukado esez direktat al ampla developo di la homal personeso ed a la 
plufortigo di respekto pri homal yuri e fundamentala liberesi.  Ol 
avancigez kompreno, tolero ed amikeso inter omna nacioni, rasal o religial
grupi, ed avancigez l'aktivesi dil Unionita Nacioni por la manteno di 
paco.</li>

<li>Genitori havas priora yuro selektar la speco di edukado quan lia filii
recevos.</li>
</ol>

<h4>Artiklo 27</h4><P>

Omnu havas la yuro libere partoprenar la kultural vivo di la komuneso, juar
l'arti e profitar per ciencal avanco e lua benefici.  Omnu havas la yuro
recevar la protekto di sua etikal e material interesti rezultanta de ula
ciencal, literatural o artal produkturo di qua lu es l'autoro.

<h4>Artiklo 28</h4><P>

Omnu es yurizita per social ed internacional ordino en qua la yuri e 
liberesi enuncita en ca Deklaro povas esar plene realigata.

<h4>Artiklo 29</h4>

<ol>
<li>Omnu havas devi a la komuneso en quo unike la libera e plena developo di 
lua personeso es posibla.</li>

<li>Exercante sua yuri e liberesi, omnu esez submisata a nur la limitizi
determinita da la yuro nur por sekurigar meritat agnosko e respekto pri la
yuri e liberesi di altri e por atingar la yusta postuli di etikaleso,
publika ordino e la general bonstando en demokratial socio.</li>

<li>Ica yuri e liberesi nulkaze darfas esar exercata kontree a la skopi e 
principi dil Unionita Nacioni.</li>
</ol>

<h4>Artiklo 30</h4><P>

Nulo en ca Deklaro darfas esar interpretata kom implikanta por irga Stato,
grupo o persono, irga yuro partoprenar irga aktiveso o facar irga ago 
vizanta la destrukto di irga yuro o libereso hike enuncita.<P>

<HR>
Versiono 1.4<BR> 
<I>James Chandler 8-Feb-99.</I>



</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
