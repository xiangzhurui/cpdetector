<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua de Ambo-Pasco, ">
<title>OHCHR: Quechua de Ambo-Pasco () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qeg_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qeg_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/qeg.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qeg.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua de Ambo-Pasco Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">65,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Quechuan family and is spoken by 65,000 people chiefly in the Pasco, Ambo and Huanuco departments. See also Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<h3>RUNAKUNA RESPETACHIKUNANPAQ LEY RURAPÄKONQAN KAYNUYMI QALAYKUNAN </h3>

<h4>[Preamble]</h4>

<p>Lapan runa libri kananpaq, mana pipis runa masinta jarupánanpaq, juchayoqta 
kastigananpaq, juchaynaq mana kastigasha kananpaq, piwansi runa masinwan mana pelyar mana 
liytur kushisha kawapákunanpaq kay pachach'u, mayna kaykan rurashana runa kayninta mana 
qech'unanpaq, chaynuy lapan iwal-la kananpaq, lapan runa chay kastanuyla kananpaq; </p>

<p>Runakuna respetachikunanpaq kanqanta mana reqermi y rikaykarpis jarukuypa ushayninpa 
mana kaqkunata rurasha, kanan chayta rikaykurmi rabyanasha. Lapan runakuna alich'u kananta 
munarmi kaynuy willakuykan. Kay rasunpa ali kawayman lapan runakunapis yaykunan, mana 
imapitasi manchakular, mana imapitapis pishipakular kushisha kawapäkuchun. Chay 
munanqannuy parlapäkonqan y munanqannuymi yärakärenqa. </p>

<p>Kaynuymi rurakanman rasunpa runakuna respetasha kananpaq. Chaynuypa runakuna mana 
kontran kayta yarpanqachu mandukunapaq ali ruraptenqa. Y mana alí ruraqkunata 
qarqonanpaq. </p>

<p>Chaynuymi imata rurananchipäsi rurakasha wakin nasyunkunawansi ali imach'üsi 
yanapänakur imata rurarsi kawananchipaq mana liytur mana pelyar kushisha. </p>

<p>Lapan nasyunkuna chaych'üraq eskribipäkusha yärakuyninta, rasunpa alim shumaq alim 
nipäkusha runakuna imanuy respetachikunanpaq kaykaqta, lapan runakuna alipaq rikasha 
kananpaq kanqanta musyar. Chaynuy olqo ni warmi kaqpis juknin jukninpis iwal respetasha 
kananpaq. Chaynuy willakasha lapan kawaq runakunapaq imatapis ali rurayta y mas ali libri 
runa kawananpaq. </p>

<p>Lapan runakuna nasyunkunapita qotukaqkuna nipäkusha rasunpa kay kumplikanqa. Lapan 
chaych'u nasyunkuna kaq shumaq respetänakunanpaq. Chaynuy imach'üsi kuyanakur willanakur 
imasi libri ali kaqta rurakärinanpaq y </p>

<p>Lapan runapis juk yarpayla respetachikunanpaq y mas libri lapanta shumaq rasunpa 
kumplichinanpaq; </p>

<p>ASAMBLEA GENERAL NIRAN ENTERO MUNDUCH'U <br>
RUNAKUNAPAQ KAYNUYMI WILLAKUN KAY LEYKUNA RUNAKUNA IMANUY RESPETACHIKÄRINANPAQ KANQAN </p>

<p>Lapan juk yarpaylaman yarpananpaq, marka nasyunkuna uch'äkunan imanaypasi lapan 
runakuna mandukuna chayman yärakur rurapäkunanpaq. Lapan yärakur yach'achinakunanpaq, 
runa imanuy respetachikunanpaq y libri imapitapis kananpaq. Chaynuy yarpänan imasi ali 
rurayta nasyunninch'u juk nasyunkunawan. Chaymi kaykunataqa lapan musyapäkunan y rasunpa 
rurapäkunan. Chaynuymi lapan nasyunkunapita qotukaqkunaqa rurapäkunan, y wakinkaq 
nasyunkunapa rurinch'u kaq markakunapis. </p>

<h4>JUK KAYNUYMI NISHA (1)</h4>

<p>Lapan runa kay pachach'u yurin libri kawananpaq, lapanchinuy iwal respetasha 
kananpaqmi, mana pipis jarupänanpaq, lapanpis iwal yarpach'akuy yach'aqmi, alita mana 
alita tantiyar kawananpaq. Chaynuy runa masinwan juknin jukninwan kuyanakur kapäkuchun </p>

<h4>ISHKAY KAYNUYMI NISHA (2)</h4>

<p>Lapan runakunam libri kananpaqmi kay willakuych'u willakun. Chaynuylam ima kasta 
kaptinpis&gt; ni yana ni yoraq kaptinsi, warmipäpis ni olqopäpis, ni imaniraq rimaych'u 
parlakuptinpis, ni imaman yärakuptinpis, imanuy yarpaynin kakuptinpis, may nasyunch'u 
yurisha kaptinpis, pobre kayman ni kapoqniyoq kayman yurisha kaptinpis, imanuykarpis runa 
respetasha kachun. </p>

<p>Jinarkur manam pipis juk niraqmi kay nenqachu nasyunninch'u mandanqanwan 
respetachikäriptin y wakin nasyunkunawanpis wakin runakunapita, wakin nasyun runakunapaq 
nenqanpita y nasyunkunach'u imanuy mandananpaq jaqepanqam mandaqnin, mana kikilankunapita 
kananpaq, mana imasi fiyupa ñakachinanpaq mandukuna nasyunninch'u. </p>

<h4>KIMSA KAYNUYMI NISHA (3)</h4>

<p>Lapan imaniraq karpis runakuna kawananmi respetachikur y libri munayninch'u y mana 
imapitasi manchakular. </p>

<h4>CH'USKU KAYNUYMI NISHA (4)</h4>

<p>Manam pipis aronqanchu mana pägaptinqa. Chaynuy mana imantasi rurachikunqachu 
nirantisha runantanuy aruchikuyta. Chaynuy rurachikuyqa kananqa manam kanchu. Kananqa 
manam kanchu maych'u chaych 'üsi. </p>

<h4>PICHQA KAYNUYMI NISHA (5)</h4>

<p>Manam pipis kanqachu somaq maqasha, fiyupa ñakachishaqa, ashlishaqa mana ali 
kanqankamaqa mana 1runata jinaqa. </p>

<h4>SOQTA KAYNUYMI NISHA (6)</h4>

<p>Lapan runapaq kanmi maych'u chaych'u karpis respetanakunan y ali runapaq rikasha kanan, 
wakin runakuna kanqannuy. </p>

<h4>QANCH'IS KAYNUYMI NISHA (7)</h4>

<p>Lapan runapäsi iwal-lam mana jarupänakunanpaq kaykäqa, manam wakinkaqpäqa achkachu 
ni wakin kaqpäqa walkalachu, kay mana jarupänanpaq kaqwanqa iwal mana jarupasham kanqa. 
Lapanpis chaynuy mana jarupasha, kuydasha, mana ch'eqnipasham kanqa. Alikaq runata 
respetächenqa y mana ali ruraq runata kastiganqa. Kay runa mana jarupänakunapaq lapan 
nasyunpita qotukaykur rurakanqanta manam pipis amachayta pwendinchu chaywan 
respetachikuptin. </p>

<h4>PUSAQ KAYNUYMI NISHA (8)</h4>

<p>Lapan runa mana jarupänakunanpaq kaykanqannuy mana rurapäkuptenqa, o &quot;pipis 
manam chaynuychu, pitaq nin&quot; chayta niptenqa aywachun jatun kaq manduman 
kijakunanpaq. Chay mandu chaych'u mana jarupänakunanpaq kanqantanuy ninanpaq chay jarupaq 
runata. </p>

<h4>ISQON KAYNUYMI NISHA (9)</h4>

<p>Manam pitapis yanqa juchaynaqta kikinpa munaynilanpitaqa wich'qanqachu karselkunaman 
munanqan órakama. Chaypita manam pipis qarqonqachu maypita maych'u kanqanpitasi manaräsi 
shumaq musyaykorqa. </p>

<h4>CH'UNKA KAYNUYMI NISHA (10)</h4>

<p>Lapan runapämi kaykan mana jarupanakunanpaq, wakin jarupaptin iwal 
respetächikunanpaq. Juk runa runamasinta imasi pasaptin willakärinman lapan mayananpämi 
kijakuy rurakänanpaq. Jatusaq mandukuna imanuy kanqantasi rikananpaq, imanuy 
respetächikunanpaq kanqanta ninanpaq. Rasunpa o yanqa kanqanta musyananpaq jatun 
karselman ch'urakoq mandukuna. </p>

<h4>CH'UNKA JUKNIN KAYNUYMI NISHA (11)</h4>

<ol>
  <li>Pi runatapis mana &quot;juchäkushata juchäkusham&quot; niptin mana ruranqanta 
    respetachikunanmi, manaräsi pipis rikaq o &quot;rasunpam qam rurashkanki&quot; 
    nenqankamaqa jatunsaq mandukunach'u kejakushana karqa. Chaykama chay runa kuydasham kanman 
    manaräsi rasunpa juchayoq kanqan musyakanqankama. </li>
  <li>Manam pipis juchäkonqanpita mastaqa ninmanchu pitapis nasyunninch'u o juk lädu 
    nasyunch'usi, juchanta tariparurqa mananam chay juchäkonqan masmanqa ñakananpaq 
    ch'urasha kanqachu pitapis ni imapitapis. </li>
</ol>

<h4>CH'UNKA ISHKAYNIN KAYNUYMI NISHA (12)</h4>

<p>Manam pipis mana kaqpita pitapis turyapanmanchu ali kakoqta manam washanta rimanmanchu 
jukpata, ni ima aykapitasi ni imawansi. Chaynuy wasinch'u kastankunawan ali tiyakoqta ni 
mayqantasi, ni kartan apachikonqankunach'üsi. Lapan pi runapäpis manam yanqaqa imatasi 
rimanmanchu. Chaymi ali kakoqta turyapaptenqa kanmi runata mana jarupänanpaq rurakanqan, 
kijakur chaywan respetachikunanpaq. </p>

<h4>CH'UNKA KIMSAN KAYNUYMI NISHA (13)</h4>

<ol>
  <li>Pi runapis nasyunnin rurich'u munanqanpam purikonqa manam pipis amachanqachu. Chaynuy 
    nasyunnin rurich'u may markach'üpis munanqanch'u akraykur wasinta ruraykur tiyakuchun. </li>
  <li>Lapan runam libri nasyunninpita juk lädo nasyunman yarqoyta munarqa yarqonanpaq. 
    Nirkorqa kanqalan nasyunninman kutiyta munaptinsi. </li>
</ol>

<h4>CH'UNKA CH'USKUN KAYNUYMI NISHA (14)</h4>

<ol>
  <li>Pi runasi imapitasi qatikach'aytukusha karqa maypasi ali kananpaq asheq aywakunmanmi juk 
    lädu nasyunkunaman chaych'u ali kawananpaq. </li>
  <li>Kayqa manam mana alita ruranqanpita kijakuptin qeshpeqkunapächu, kay mana jarupänanpaq 
    rurashakunata, ni kay ley rurasha kaqkunata mana ruray munaqpächu, ni mana käsuy 
    munaqpächu. Lapan nasyunpita qotukaykur rurapäkonqanqa. </li>
</ol>

<h4>CH'UNKA PICH'QAN KAYNUYMI NISHA (15)</h4>

<ol>
  <li>Lapan runam juk nasyunman ch'ayarqa iskribikunan chay kanqanch'u markänu kayta munarqa. 
  </li>
  <li>Manam pipis amachanmanchu juk runa nasyunninman iskribikuyta munaptin, ni nasyunninpita 
    juk lädo nasyunman ashukuyta munaptin. </li>
</ol>

<h4>CH'UNKA SOQTAN KAYNUYMI NISHA (16)</h4>

<ol>
  <li>Lapan runa olqopis, warmipis naqana uch'anman yarpayninman ch'ayarnaqa munarqa 
    kasarakunqam. Lapanpämi imaniraq kastapäsi ni yana ni yoraq, may nasyun runa karpis ni 
    imaman yarakoq karpis. Chaynuypa yarina juk familya juk wasita ruraykur tiyakärinan, 
    kasararkur y kasaranqanpita rakikarpis lamitä pura rakipanakärinan iman aykankunatasi. </li>
  <li>Kasarakorqa kasarakärinan shumaq ishkankuna munanakärir-rämi. Ishkanpasi mana amachaq 
    kaptinrämi, ishkankuna pipitasi mana amachasha kanan. </li>
  <li>Kasarakärenqan junaqpita rikakan juk familyanam. Chayta ruran lapan runa warmi kay 
    pachach'u tiyaq, tiyapäakunqanpita walka walkala achkamanna mirapäkun, kayta 
    respetachinanpaq imasi kaptin kanqa familyanmi y nasyun mandukunam. </li>
</ol>

<h4>CH 'UNKA QANCH'ISNIN KAYNUYMI NISHA (17)</h4>

<ol>
  <li>Lapan runapis respetachikonqam mana runa masin jarupänanpaq ima aykanpitasi kikinpa 
    kananpaq, masta munarqa kikinpa kananpaq ashikunan. </li>
  <li>Manam pipis qarqosha qech'usha kanqachu kikinpapitaqa yanqa mana kaqpitaqa. </li>
</ol>

<h4>CH'UNKA PUSAQNIN KAYNUYMI NISHA (18)</h4>

<p>Lapan runam ima ayka munanqanman yarpäkunan mana pipis chayta amachanmanchu. Chaynuy 
imamansi munanqanman yärakuchun. Manam pipis amachanmanchu yärakonqanpita juk 
yärakuyman tikrakuptin. Chaynuy yärakonqanpita achka runata o juk runalata willapar 
yach'achiptin y yach'akuyninta yärakonqanman rurachiptin. </p>

<h4>CH'UNKA ISQONNIN KAYNUYMI NISHA (19)</h4>

<p>Lapan runam libri yarpach'akärinanpaq y yarpach 'akonqanta rimananpaq. Chayta manam 
pipis amachanmanchu ni chaypita rabyakunmanchu pay yarpayninta wakin runata willapaptin. 
Lapan runatam musyachinman maych'üsi imanuypasi, mayqan kasta rimaywansi musyananpaq. </p>

<h4>ISHKAY CH'UNKA KAYNUYMI NISHA (20)</h4>

<ol>
  <li>Lapan runam maych 'üsi imach'üsi qotukäpäkunman imatasi al ita rurananpaq kaptenqa, 
    manam pipis amachanmanchu chayta. </li>
  <li>Manam pipis achka shuntakanqanman pushanmanchu mana munaqtaqa, chayman mana qotukayta 
    munaptenqa. </li>
</ol>

<h4>ISHKAY CH'UNKA JUKNIN KAYNUYMI NISHA (21)</h4>

<ol>
  <li>Lapan runam nasyunninch'u presidenti kananpaq yaykuyta pwedin. Mana kikin karqa jinan 
    markach'u akrasha runapaq bótunan. </li>
  <li>Lapan runam iwal-la wakin runakuna jina, chaymi mandu kaymansi yaykuyta pwedin 
    nasyunninpaq. </li>
  <li>Marka runam munayniyoq presidenti o juk niraq mandu kananpaq ch 'uraych 'u. Chay mandu 
    ch'uranakuy kanan jinan marka nasyun runakunapitam. Kay ch'uranakuy kanqa mana qonqaypam 
    imaypis. Lapan chay nasyunch'u iwal bótapäkunan. Chay bótuqa kanan pakaylapa o makinta 
    alsaypa o papilch'u munanqanpaq iskribirkur jitaykuypa. </li>
</ol>

<h4>ISHKAY CH'UNKA ISHKAYNIN KAYNUYMI NISHA (22)</h4>

<p>Lapan runam imaypis achka qotukaykur aroqch'u käqa kawayninpaq pägasha kanman, 
aruykar imasi rurakunanpita mana manchakular kananpaq. Kay ali kaway y iwal kaway kikin 
nasyunpita kanan o juk lädo nasyunpita yanapasha kanan o achkaq runa qotukasha aroqpita 
yanapasha kanan, kikin runa mantinikunanpaq y wakin matinisha kananapaq. </p>

<h4>ISIIKAY Cll'UNKA KIMSAN KAYNUYMI NISHA (23)</h4>

<ol>
  <li>Lapan runa arunanmi maych'üsi, munanqanch'u aruyninta ashikunan mana aruyniynaq 
    kananpita. </li>
  <li>Lapan runam iwal pägasha kanan ima aruych'u karpis. Manam kanmanchu juknin mas achka 
    pägasha y jukaqnin mas walka pägasha juk junaq aruyninpita. </li>
  <li>Lapan runa aronqanch'u aroqkaqpäqa kananmi juk junaq gananqanman yapasha mas ali 
    kananpaq, seguränan kikinta y familyanta imanuysi kanqantanuy, runa kayninta o juk 
    imanaypasi seguränan o imanaypasi yanapasha kananpaq. </li>
  <li>Lapan runa imach'üsi arorqa sindicato nenqanta rurapäkunan lapan qotukakuykur i ma 
    aykach 'üsi respetachikärinanpaq, imanuy respetachikärinanpaq kaykaqta rikaykur. </li>
</ol>

<h4>ISHKAY CH'UNKA CH'USKUN KAYNUYMI NISHA (24)</h4>

<p>Lapan runa aronqanpita jamanqam, jamaykur munanqanta rurananpaq, aronqanpita jamanman 
imay óra aroq yaykonqanta rikaykur, y chaynuy kada wata jamanman juk killa. Chay 
jamanqanpita pägasham kanan maych'ümi arun chaypita. </p>

<h4>ISHKAY CH'UNKA PICHOAN KAYNUYMI NISHA (25)</h4>

<ol>
  <li>Lapan runa y familyankuna kanman ali kawayniyoq ali mikuypita, ali rópasha, kikinpa 
    wasin kanman, me~diku qeshyar jampikoq aywananpaq y wakin mas munanqankuna. Aronqanch 'u 
    segurasha kanman qeshyaqtukur byudo kedarur, aronqanch'u däflakurur, chachayarur o imasi 
    juk niraq pasaptin mantinikunanpaq. </li>
  <li>Mamanpis wamrapis iwal kuydasham kanan ospitalch'u warmi qeshyakuruptenqa. Lapan wamra 
    chaynuy shumaq atendisha kanan käsadu kikin warminch'u karpis o mana kasädu warminpita 
    juk warmich'u karpis. </li>
</ol>

<h4>ISHKAY CH'UNKA SOQTAN KAYNUYMI NISHA (26)</h4>

<ol>
  <li>Lapan runam eskwelaman yach'akoq aywanan. Eskwelach'u yach'akonqanpitaqa manam pipis ni 
    pitapis päganqachu, iskribiyta liyiyta yach'akunan primarianta ushanqankama. Kaykama 
    lapan runam yaykunman yach'akunanpaq. Mas imapäsi yach'akuyta munaptenqa kanqa mas jatun 
    eskwelakuna chaych'u ima yach'aymansi yaykunanpaq. Munaqkaqpäqa kanqa jatun eskwela 
    imapäsi yach'akoqpäqa pi maypäsi lapanpämi kanqa. </li>
  <li>Yach'akonqaqa kikin yach'aq runa kananpämi, imanuy mana runa jarupänanpaq 
    respetachikunanpämi. Manan pipis turyapasha kananchu alita imatasi rurakuptin. Asta mas 
    ali kapäkuy ali kawakäriy mana liytur, mana pelyar wakin juk lädo nasyunkunawansi. 
    Chaynuy achka imaniraq qotukaqkunawanpis, imaman yärakoqkunawanpis. Chaynuy karqa 
    kapäkonqa alita rurar ali kawar kay lapan nenqantamuy kumpliptin. </li>
  <li>Taytankunaman akranan wamranpaq imapaq yach'akuymansi yaykunanpaq. </li>
</ol>

<h4>ISHKAY CH'UNKA QANCH'ISNIN KAYNUYMI NISHA (27)</h4>

<ol>
  <li>Lapan runa libri yach'anqan markach'u kustumbrinkunata rurananpaq y rikananpaq, imatasi 
    rurayta yach'arqa jina rurakuchun yach'anqankunata. Chaynuy markanch'u imatasi alita 
    ruraptenqa chaych'u yanapächun. </li>
  <li>Pi runa imata ruranqanch'üsi alita yarqarachimuptenqa mana pipis ruranqanta 
    rikakarachimuptenqa; chay rikakächimoqmi dweño kanan, paypa jutinch'u kanan. Chaynuy 
    librukunach'u o librukunata kikinpa yarpaynilanwan iskribimorqa jutinch'ümi kanan. 
    Chaynuy imatasi kikin ali ruranqanta rikakachimuptin kanqa. Manam juk rurakonqanta 
    &quot;noqam dweño kä&quot; nir charikurkunmanchu ni jutinta ch'urachikunmanchu. Chaynuy 
    ruraqpäqa kanmi leykuna respetachikunanpaq. </li>
</ol>

<h4>ISHKAY CH'UNKA PUSAQNIN KAYNUYMI NISHA (28)</h4>

<p>Lapan runam kay mana jarupänakunanpaq rurakanqanta respetänan. Chaynuy imata rurana 
kaptinsi juk lädo nasyunkunawansi shumaq kachun. Kay leykuna nenqannuy rurakächun y 
shumaq rasunpa rurakächun. </p>

<h4>ISHKAY CH'UNKA ISQONNIN KAYNUYMI NISHA (29)</h4>

<ol>
  <li>Lapan runa markach'u tiyaqkäqa ruranan lapan imanuy wakin rurapäkonqannuy chayta 
    respetänan. Chaynuy lapanta rurar respetaptin markanch'u imatapis alita rurapäkonqa. 
    Chay'nuy kikinpis alipaq rikasha kanqa. Chawraqa musyanqa markach'u imata rurana 
    kanqantapis. </li>
  <li>Lapan nenqantanuy markach'u rurar y respetachikur mana piwanpis jarupächikur kaptin 
    mana pipis amachanmanchu kawayninch'u. Lapan runapis kapäkunan ali kawaych'ümi imanuy 
    leykuna nenqannuy, chaynuy lapanta respetar, wakin runakunawan mana imatasi ninakur 
    kawapäkunanpaq, ali yarpayninwan yarpach'akur, wakin runakuna ali kanqanta rikananpaq, 
    chaynuy achka runa qotukaykur aroqch'u karpis. </li>
  <li>Kay mana runa jarupänakunanpaq kanqanta manam pipis amachayta o ama chayta 
    rurashunchu&quot; nir lapan ruraqkunata ninmanchu. Lapan nasyunpita runakuna qotukaykur 
    runakuna respetachikunanpaq rurapäkonqanta. </li>
</ol>

<h4>KIMSA CH'UNKA KAYNUYMI NISHA (30)</h4>

<p>Kay respetachikunanpaq kaykaq rurapäkonqanch 'üqa manam ima leysi nasyunpa kaqtaqa 
rurakayta pwedinchu ni rurakashachu. Chaynuy walka qotukasha o juk runa ruranalanpächu 
kay mana jarupänakunapaq kaykaq. Chaynuy mana pipis kay ruraych'u rimanqankunata 
illakächiyta pwedinchu.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
