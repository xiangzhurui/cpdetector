<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Oshiwambo (Ndonga), ">
<title>OHCHR: Oshiwambo (Ndonga) () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1114_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1114_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/1114.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1114.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Oshiwambo (Ndonga) Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,000,000 </span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Namibia, Angola</span> <br>
    <br>
    <span class="highlighthead">Background</span> <br>
    <span class="highlighttxt">Spoken by over 1 million people, it belongs to the Benue-Congo family, Bantu group. Oshiwambo is the name given to the language variety of Ndonga  intelligible with the Kwanyama dialect.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>OMUSHANGWA GWAAYEHE GUUTHEMBA WOMUNTU</h3>

<h4>Oohaputetekeli</h4>

<p>Uuna mpoka pwa taambwa ko esimano lyomuntu pavalo nuuthikepamwe osho wo uuthemba 
wopaumwene waantu ayehe yomezimo lyuuntu ogwo omukanka gwemanguluko, uuyuki nombili 
muuyuni. </p>

<p>Uuna mpoka uuthemba womuntu inaau simanekwa nowa dhinika e tau tanaukile monkalo 
yuupwidhi mboka tau yono po eiuvo lyuuntu nonkalo moka aantu taa ka nyanyukilwa nokukala 
ye na emanguluko lyokupopya neitaalo osho wo emanguluko kuutile nokoompumbwe 
ongoshilalakanenwa sha simana shaantu ayehe. </p>

<p>Uuna mpoka sha pumbiwa opo omuntu kaa thiminikwe a hogolole ongonkatu yahugunina opo a 
ninge oshipotha mokukondjitha uuhepeki nethiminiko, opo uuthemba wuuntu wu gamenwe 
pampango. </p>

<p>Uuna mpoka sha pumbiwa okuhumitha komeho ekoko Iyekwatathano Iyopankalathano ewanawa 
pokati kiigwana. </p>

<p>Uuna aantu yIigwanahangano mEkotampango yu ulika einekelo Iyawo muuthemba womuntu, 
mondilo nomondjundo yuuntu womuntu nuuthikepamwe wuuthemba waakiintu naalumentu noya 
tokola okuhumitha komeho eputuko Iyopankalathano osho wo omuthika omwaanawa gwonkalamwenyo 
memanguluko Iya andjagana. </p>

<p>Uuna Iilyo yIilongo ya uvuneka kutya oya adha mekwatathano nIigwanahangano 
ehumithokomeho Iyaayehe Iyuuthemba womuntu osho wo ekota Iyemanguluko. </p>

<p>Uuna mpoka pe na euvoko Iyuuthemba mbuka nemanguluko nena osha simana noonkondo nosho 
egwanitho Iyeuvaneko. </p>

<p>Onkene Omutumba gwAayehe gwligwanahangano ogwa tokola Omushangwa nguka gwAayehe 
gUuthemba wOmuntu gu kale omuthika tagu lalakanenwa kaantu ayehe monkalathano ayihe, 
mokudhimbulukwa aluhe Omushangwa nguka nokulalakanena okulonga nokuputudha opo ku 
simanekwe uuthemba nemanguluko moonkatu dha huma komeho, dhopashigwana nodhomuuyuni opo ku 
shilipalekwe nokutulwe miilonga mokati kaantu ylilongo mbyoka yi li iilyo osho wo maantu 
yiilongo yilwe kohi yomapangelo gawo. </p>

<h4>Okatopolwa 1</h4>

<p>Aantu ayehe oya valwa ye na emanguluko noye na ondilo yi thike pamwe osho wo uuthemba. 
Oye na omaipulo goondunge neiuvo onkene naa kalathane mombepo yuumwainathana. </p>

<h4>Okatopolwa 2</h4>

<p>Omuntu kehe oku na omauthemba nemanguluko ndyoka Iya tumbulwa mOmushangwa nguka nopwaa 
na ondjoolola yasha ngashi omuhoko, olwaala, uundume, elaka, elongelokalunga, opolotika 
nenge omadhiladhilo galwe gopashigwana nenge gopankalathano, geliko, gevalo nenge 
gomuthika monkalathano. </p>

<p>Ishewe itaku ningwa ondjoolola yopapolitika, yepangelo ndyoka tali mu pangele nenge 
omuthika gwe gwopaigwana nenge pehala Iyanakukala, ngele oku li kuye mwene, metonatelo Iya 
gulwe iti ipangele nenge e li pehala a ngambekelwa po. </p>

<h4>Okatopolwa 3</h4>

<p>Omuntu kehe oku na uuthemba womwenyo, emanguluko negameno Iyuuntu. </p>

<h4>Okatopolwa 4</h4>

<p>Kape na nando omuntu e na okuningwa omupika nenge a kale muupika; uupika nelanditho 
Iyaapika olya keelelwa pamikalo adhihe. </p>

<h4>Okatopolwa 5</h4>

<p>Hamuntu ta hepekwa nenge omahepeko gontumba geshundulo omawinayi. </p>

<h4>Okatopolwa 6</h4>

<p>Omuntu kehe oku na uuthemba wokutaambwa ko kehe mpoka ongomuntu komeho goveta. </p>

<h4>Okatopolwa 7</h4>

<p>Aantu ayehe oye thike pamwe komeho goveta noye na okugamenwa shi thike pamwe nopwaa na 
okatongo koveta. Ayehe oye thike pamwe mokugamenwa kokatongo kehe hoka taka yono 
Omushangwahokololo nguka osho wo omahongaidho kehe gokatongo. </p>

<h4>Okatopolwa 8</h4>

<p>Omuntu kehe oku na uuthemba wokugwanithilwa po (remedy) kohofa yi na edhina ewanawa 
uuna uuthemba we mboka wu li mekotampango nenge moveta tau yonwa. </p>

<h4>Okatopolwa 9</h4>

<p>Hamuntu ta kwatwa owala nenge te edhililwa nenge ta yi muupongekwa pwaa na omatompelo. </p>

<h4>Okatopolwa 10</h4>

<p>Omuntu kehe oku na uuthemba wuuthikepamwe wokupulakenwa montaneho kohofa yaana mbinga, 
mokuutha uuthemba we niinakugwanithwa ye nosho wo omapangulo agehe tage mu ningilwa. </p>

<h4>Okatopolwa 11</h4>

<ol>
  <li>Kehe gumwe ta pewa ombedhi omolweyono oku na uuthemba okutalika ko ongomukeenandjo sigo 
    uuna ndoka sha monika kutya olcu na ondjo paveta nopapangulo lyomontaneho mpoka e na 
    eethelo lyomakwatho agehe goku mu gamena. </li>
  <li>Kape na nando omuntu e na okweedhililwa pwaa na etompelo lyopaveta yomoshilongo nenge 
    yopaigwana, pethimbo ndyoka eyono Iya ningwa. No itaaku gandjwa wo egeelo li vule eyono. </li>
</ol>

<h4>Okatopolwa 12</h4>

<p>Inashi pitikwa okwiidhopa miinima yopaumwene, yomezimo, yomegumbo nenge yomoontumwafo, 
nenge okushundula edhina Iye. Omuntu kehe oku na uuthemba wokugamenwa koveta komaidhopo mo 
nenge omahindo ga tya ngaaka. </p>

<h4>Okatopolwa 13</h4>

<ol>
  <li>Omuntu kehe oku na uuthemba wemanguluko Iyokweenda nokukala meni lyoongamba dhoshilongo 
    shoka e li. </li>
  <li>Omuntu kehe oku na uuthemba wokuthiga po oshilongo kehe, mwa kwatelelwa she, 
    nokugalukila koshilongo she. </li>
</ol>

<h4>Okatopolwa 14</h4>

<ol>
  <li>Omuntu kehe oku na uuthemba wokukonga nokweedhililwa moshilongo shilwe opo kaa hepekwe. </li>
  <li>Uuthemba mbuka inau dhimbulukiwa uuna omuntu ta pewa egeelo kaali na sha neyono 
    Iyopapolitika nenge keyon'o Iyaa na sha nelalakano nomakankameno gIigwanahangano. </li>
</ol>

<h4>Okatopolwa 15</h4>

<ol>
  <li>Omuntu kehe oku na uuthemba wuukwashigwana. </li>
  <li>Kape na nando omuntu e na okutindilwa uukwashilongo we nenge okulundulula uukwashigwana 
    we. </li>
</ol>

<h4>Okatopolwa 16</h4>

<ol>
  <li>Aalumentu naakiintu yomimvo dha gwana po, nopwaa na engambeko omolwomalwaala gawo, 
    uukwamuhoko nenge elongelokalunga oye na uuthemba wokuhokana nokuninga egumbo. Oye na 
    uuthemba wuuthikepamwe uuna taa yi moondjokana, uuna ye li mo nuuna tayi teka po. </li>
  <li>Ondjokana otayi ningwa ashike nezimino Iya manguluka nolyuudha Iyaaihomboli. </li>
  <li>Ezimo (fimily) olyo oshinima shesiku kehe shomonkalathano noshi na uuthemba wokugamenwa 
    konkalathano nepangelo. </li>
</ol>

<h4>Okatopolwa 17</h4>

<ol>
  <li>Omuntu kehe oku na uuthemba wokukala neliko Iye mwene osho wo okukala mokati kayalwe. </li>
  <li>Hamuntu ta kuthwa eliko Iye. </li>
</ol>

<h4>Okatopolwa 18</h4>

<p>Omuntu kehe oku na uuthemba wemanguluko Iyomadhiladhilo neiuvo osho wo elongelokalunga; 
uuthemba mbuka owa kwatelela mo emanguluko Iyokulundulula elongelokalunga nenge eitaalo, 
osho wo emanguluko paumwene nenge pangundu nayalwe montaneho nenge paumwene okuholola 
eitaalo lye pakulonga, pakutula miiloga nenge okuninga elongelokalunga. </p>

<h4>Okatopolwa 19</h4>

<p>Omuntu kehe oku na uuthemba womadhiladhilo noku ga popya mo; uuthemba mbuka owa 
kwatelela mo emanguluko okukala nomadhiladhilo gontumba nopwaa na etompakanitho, osho wo 
okupewa nokugandja uuyelele nomadhiladhilo tadhi ziilile miikundaneki yoludhi kehe. </p>

<h4>Okatopolwa 20</h4>

<ol>
  <li>Omuntu kehe oku na uuthemba wokuninga iigongi mombili nekwatathano naantu. </li>
  <li>Hamuntu ta thiminikwa opo a ye mehangano Iyontumba. </li>
</ol>

<h4>Okatopolwa 21</h4>

<ol>
  <li>Omuntu kehe oku na uuthemba wokulonga mepangelo lyoshilongo shawo, paukililo nenge 
    pahololo Iya manguluka. </li>
  <li>Omuntu kehe oku na uuthemba wokukwathela shi thike pamwe komayakulo gepangelo 
    gomoshilongo she. </li>
  <li>Ehalo Iyaantu olyo tali kala omukanka gwepangelo Iyepangelo; ndika ota li ulikwa 
    pokathimbo nokathimbo mehogololo Iyoshili ndyoka Iyaayehe tali ningwa paumbapila 
    womeholamo nenge pamukalo gwa faathana gwa manguluka. </li>
</ol>

<h4>Okatopolwa 22</h4>

<p>Omuntu kehe, oku na uuthemba womafutilo ngele okwa kulupa nenge a mona oshiponga 
moshilongo she nenge paigwana shi na sha nehangano nenge noonza dhoshilongo, nekonomi, 
nonkalathano nomithigululwakalo mboka itaa vulu okukala kee wu na omolwondilo ye nekoko 
Iye Iya manguluka Iyuuntu we. </p>

<h4>Okatopolwa 23</h4>

<ol>
  <li>Omuntu kehe oku na uuthemba wokulonga, okukonga iilonga memanguluko, okukala monkalo 
    ombwanawa yomiilonga negameno kokwaakala niilonga. </li>
  <li>Omuntu kehe, pwaa na ondjoolola, oku na uuthemba wokufutwa shi thike pamwe pailonga yi 
    thike pamwe. </li>
  <li>Omuntu kehe ngoka ha longo okuna uuthemba wohufutwa pauyuuki opo a vule okwiihupitha ye 
    mwene negumbo Iye ngashi omuntu e na okukala nokugwedhelwa ko ongegameno Iyomonkalathano. </li>
  <li>Omuntu kehe oku na uuthemba wokutota nokuninga oshilyo shehangano Iyaaniilonga opo a 
    gamene uuwanawa we. </li>
</ol>

<h4>Okatopolwa 24</h4>

<p>Omuntu kehe oku na uuthemba wokuvululukwa, osho wo okulonga ootundi dha yeleka nokukala 
e na omafudho ye ta futwa. </p>

<h4>Okatopolwa 25</h4>

<ol>
  <li>Omuntu kehe oku na uuthemba womuthika omwaanawa gwonkalamwenyo gwa yeleka uukolele 
    nonkalo ombwanawa ye mwene noyaanegumbo Iye, mwa kwatelelwa iikulya, iizalomwa, egumbo 
    nesiloshimpwiyu Iyopaunamiti osho wo omakwatho galwe gopankalathano, osho wo uuthemba 
    wokufutilwa uuna kee na iilonga, ta alukwa, a lemana, a silwa, a kulupa nenge kee na we 
    ompito yo- kwiihupitha. </li>
  <li>Oomeme nuunona oye na uuthemba wokusilwa oshimpwiyu. Aanona ayehe, kutya oya valwa 
    kondje yondjokana, oye na okusilwa oshimpwiyu shi thike pamwe. </li>
</ol>

<h4>Okatopolwa 26</h4>

<ol>
  <li>Omuntu kehe oku na uuthemba wokulongwa. Elongo nali kale andola itaa li futilwa 
    poongundu dhopetameko. Elongo Iyopetameko ota li kala tali dhengele. Elongo Iyuungomba 
    nolyeithano naga kale ge egulukila ayehe nelongo wo Iyopombanda nali kale wo Iye egulukila 
    ayehe shi nasha nomuthika. </li>
  <li>Elongo ota li kala li na elalakano Iyekoko Iyuuntu wu udha nokukoleka esimaneko 
    Iyuuthemba womuntu nemanguluko. Ota li ka humitha komeho etseyathano. eidhidhimikilathano 
    nuukuuume pokati kiigwana, omihoko nenge oongundu dhomalongelokalunga. Ota dhl ka humitha 
    ko wo iilonga yIigwanahangano yokukaleka po ombili. </li>
  <li>Aakuluntu oye na uuthemba wokuhogolola oludhi Iwelongo ndyoka ya hala li gandjwe kaanona 
    yawo. </li>
</ol>

<h4>Okatopolwa 27</h4>

<ol>
  <li>Omuntu kehe oku na uuthemba pamanguluko okwiitula miinima yomithigululwakalo 
    yomomudhingoloko gwe, okunyanyukilwa iilonga yuunongo nokupaathana owino wuunongononi 
    nuuwanawa wawo. </li>
  <li>Omuntu kehe oku na uuthemba wokugamenwa keihumbato osho wo naashoka a ninga ye mwene 
    kutya nee oshopaunongononi, shopaunamambo nenge pailonga yiikaha uuna oye e li po omuningi 
    nenge omushangi. </li>
</ol>

<h4>Okatopolwa 28</h4>

<p>Omuntu kehe oku na uuthemba welandulathano Iyopankalathano nolyomuuyuni moka uuthemba 
nemanguluko ndyoka Iya popiwa mOmushangwa nguka li na okugwanithwa. </p>

<h4>Okatopolwa 29</h4>

<ol>
  <li>Omuntu kehe oku na iinakugwanithwa monkalo moka e li mo moka awike uuntu we tau vulu 
    okukoka memanguluko nomegwaneno. </li>
  <li>Mokulongitha uuthemba we nemanguluko, omuntu kehe oku na okukala e na oongamba ngashi 
    tadhi uthwa koveta opo ku gamenwe nokusimanekwe uuthemba nemanguluko Iya yalwe osho wo ku 
    gwanithwe oompumbwe, elandulathano nonkalonawa yomonkalathano yuudemokoli. </li>
  <li>Uuthemba mbuka nemanguluko inau tulwa miilonga kondje yelalakano nomakankameno 
    gIigwanahangano. </li>
</ol>

<h4>Okatopolwa 30</h4>

<p>Inaku tolokwa nando sha meuvathano ndika kutya otashi gandja uuthemba kOshilongo kehe, 
ogundu yaantu okugandja uuthemba washa okwiitula miinima yi na elalakano Iyokuteya po 
uuthemba washa nemanguluko ndyoka Iya popiwa muka. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
