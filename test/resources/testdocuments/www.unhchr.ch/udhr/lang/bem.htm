<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Bemba, ">
<title>OHCHR: Bemba () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bem_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bem_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/bem.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="bem.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Bemba Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">2,150,000 </span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Zambia, Tanzania and Congo (former Zaire).</span> <br>
    <br>
    <span class="highlighthead">Background</span> <br>
    <span class="highlighttxt">Bemba is the most widely spoken language of Zambia. Its 2 million speakers live mainly in the north-eastern part of the country. Bemba is one of the Bantu languages, belonging to the Benue-Congo family most closely related to Luba, or Chiluba, spoken in neighbouring Congo (former Zaire). 
Town Bemba is also a widely used lingua franca in urban areas, and has a  social status higher than other languages (except English). Bemba is recognised for educational and administrative purposes.</span><br>
    <br>

    <br>
    <span class="highlighttxt">
    Received: 19980525<br>
    Posted: 19981026<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>IFYASOSELE IFYALO PALWA NSAMBU SHA MUNTU</h3>

<h4>AMASHIWI YAKUBALILAPO</h4>

<p>Apo kwaba ukwishiba ubucindami bwa muntu nomulinganya pamo ne nsambu shishifwile 
kufumyapo ku muntunse nge shinte lya buntungwa, umulinganya pamo nomutende pano isonde,</p>

<p>Apo uku kana posako mano nokusula insambu sha muntu fya lenga imicitile ya bunkalwe 
yikalifya amatontonkanyo ya bantu, elyo nokupilibula imikalile ya mu calo umo abantu bonse 
bengala sekelamo mu nsambu sha kulanda nokusumina ifyo balefwaya ukubikapo nokula ikala 
ukwabula icintinya nokubulilwa fyalisoswa nge fikabila nganshi umuntu onse,</p>

<p>Apo cikankala, nga cakuti umuntu tali nokula patikishiwa ukuilubula, nge nshila 
yakushalikishako, ukulasangukila aba buluku nabalya banyantilila abanabo, mukuti insambu 
sha muntu shifwile ukucingililwa na mafunde,</p>

<p>Apo caba cikankala ukutwala pantanshi icumfwano pakati ka fyalo,</p>

<p>Apo abantu bamu kabungwe kafyalo fyaikatana muli kalata balibwekeshapo isubilo mu 
nsambu, mu bucindami no bukankala bwa muntu pamo nomulingaya pakati ka baume nabanakashi 
pamo nokuipela ukutwalilila abuyantanshi mu mikalila isuma mu butungwa ubukalamba,</p>

<p>Apo ifyalo fyaba ba membala fyali ipela ukufikilisha, ukupitila mukwampana pamo 
nakabungwe ka fyalo fya ikatana, ukutwala pantanshi ukula cindika nokukonka pafya nsambu 
sha muntu ne nsambu shimbi pano isonde,</p>

<p>Apo pakwishiba ishi nsambu nobuntungwa ecikankala sana pakuti ici cilayo cinga 
fikilishiwa ukupwililika,</p>

<p>Nomba, eyapa UKULONGANA KWAFYALO FYONSE kwasosa, Ifyasosele ifyalo fyonse palwa nsambu 
sha muntu nge cilingile ukufikilishiwa ku muntu naku fyalo fyonse, pakuti cila muntu ne 
ncende yonse mu calo aikala, ukulaibukisha ifi fyasoswa lyonse, nokwesha ukulafunda 
nokusambilila mu kutwala pantanshi ukucindika ishi nsambu bo buntungwa, elyo mukubomfya 
inshila shalinga, ifyalo nafyo ukumona ukuti ifi fyaishibikwa nokukonkwa isonde lyonse, ku 
bantu baba mu fyalo fyaba bumembala ukubikapo nefyalo fitungululwa kuli bambi.</p>

<h4>Icikomo 1</h4>

<p>Abantu bonse bafyalwa abalubuka nokulingana mu mucinshi nensambu. Balikwata amano 
nokutontonkanya, eico bafwile ukulacita ifintu ku banabo mu mutima wa bwananyina.</p>

<h4>Icikomo 2</h4>

<p>Cila muntu ali linga ukukwata ishi nsambu no buntungwa filelondololwa, ukwabula 
akapatulula kali konse ngaka mutuntu, inkanda, umwaume nangu umwanakashi, ululimi, uko 
apepa, ifyo atontonkanya pa fikansa fya calo, uko atula ku calo, ifyuma akwata, uko 
afyalwa nangu akapatulula akali konse.</p>

<p>Kabili, takuli kapatulula kali nokucitwa pa mulandu wafikansa fya calo, ifyo balubulula 
imilandu nangu umucinshi icalo afumako cakwata ku fyalo fimbi, cibe cila iteka, cilatekwa 
nangu capelwa ku calo cimbi ukutekwa.</p>

<h4>Icikomo 3</h4>

<p>Cila muntu alikwata insabu ya mweo, ukucita ico alefwaya elyo noku icingilila umwine.</p>

<h4>Icikomo 4</h4>

<p>Takuli nangu umo ukuba umusha nangu mu busha. Ubusha nokushitishana mu busha fili 
nokubindwa mu nshila ili yonse.</p>

<h4>Icikomo 5</h4>

<p>Tapali nangu umo atwile kucitwa kunkalwe, ukucushiwa nokucitwa nge nama paku kandwa.</p>

<h4>Icikomo 6</h4>

<p>Onse alikwata insambu ukwishibikwa ukuli konse ngo muntu pa menso ya cilye.</p>

<h4>Icikomo 7</h4>

<p>Bonse bali lingana pa menso ya cilye kabili balikwata insambu ukwabula akapatulula, 
ukupokolwa mu mulinganya pa menso ya cilye. Bonse balikwata insambu yakupokololwa mu 
mulinganya ku kapatulula akali konse ukupula muli uku kusosa ukubikapo ukupokololwa nakuli 
balya batunka bambi ukuti bale patulula.</p>

<h4>Icikomo 8</h4>

<p>Onse alikwata insambu kucingililwa ne filye fyalinga lintu afyengwa ku micitile ipula 
mu mafunde ya mupela insambu ukulingana na mafunde ya mu calo.</p>

<h4>Icikomo 9</h4>

<p>Takuli muntu afwile kukakwa ukwabula umulandu, ukusungwa bu citente nangu ukuba 
imbutushi ukwabula umulandu.</p>

<h4>Icikomo 10</h4>

<p>Onse alilinga mu mulinganya wine wine ukumulubulwisha ukwabula ulufyengo palwalala naba 
shi cilye bashi lemenena lubali lumo, lintu balepituluka mu nsambu shakwe nefyalinga 
ukucita nga nacita umulandu uli onse.</p>

<h4>Icikomo 11</h4>

<ol>
  <li>Onse uwapelwa umulandu alikwata insambu ukutunganishiwa uwakaele ukushinta lintu 
    bamushinina ukulingana namafunde pa cilye capa lwalala ukwabula ukulesha inshila shonse 
    enga pusukililamo.</li>
  <li>Takuli muntu ali nokupelwa umulandu nokukandwa pa cilubo cishali mulandu lindu cacitike 
    panshita iyo, cibe nimu calo cakwe nangu kufyalo fimbi. Nangu ukumulundilako ukukandwa 
    ukucila fintu akandilwe panshita icilubo cacitike.</li>
</ol>

<h4>Icikomo 12</h4>

<p>Takuli kula fulunganya kumaka inkama ya muntu, ulupwa lwakwe, kung'anda nangu amakalata 
ukubikapo nokonaula ishina lyakwe mukulanda ifyabipa pali ena. Onse alikwata insambu 
yakucingililwa ku mafunde ku fimfulunganya fya musango ngoyu nangu ukusanswa.</p>

<h4>Icikomo 13</h4>

<ol>
  <li>Onse alikwata insambu yakwenda nokwikala konse uko atemwa mu calo aikala.</li>
  <li>Onse alikwata insambu ukufuma mu cala, nangu calo cakwe pamo nokubwelela ku calo ca 
    kumwabo.</li>
</ol>

<h4>Icikomo 14</h4>

<ol>
  <li>Onse alikwata insambu yakufwaya nokusekelamo ukusungwa nge mbutushi mu efyalo fimbi 
    ukubutuka ulufyengo uko afuma.</li>
  <li>Lelo iyi nsambu tainga bomba umuntu nga alebutuka imilandu ishikumine ku fikansa fya 
    calo nangu ku micitile isha linga nefya imininapo ifyalo fyaikatana.</li>
</ol>

<h4>Icikomo 15</h4>

<ol>
  <li>Onse alikwata insambu yakuba no mutundu.</li>
  <li>Tapali nangu umo ku maka ali nokupokwa umutundu wakwe wa calo nangu ukumukanya insambu 
    yakwe yakwalula uyu mutundu.</li>
</ol>

<h4>Icikomo 16</h4>

<ol>
  <li>Abaume na banakashi nga bafika pa mushinku wa kupa tabafwile kuleshiwa kupana nokula 
    panga indupwa kumulandu wa nkanda, uko bafuma nangu uko bapepa. Bonse balikwata insambu 
    sha lingana ku cupo, lintu bali ku cupo ukushinta nalintu icupo capwa.</li>
  <li>Icupo cili nokucitwa abalefwaya ukupana nga basuminishanya abene beka.</li>
  <li>Indupwa nge ntulo ya mutundu ne calo shalilinga ukucingililwa nabekala calo pamo no 
    buteko.</li>
</ol>

<h4>Icikomo 17</h4>

<ol>
  <li>Onse alikwata insambu yakukwata ifipe umwine eka nangu naba nankwe.</li>
  <li>Tapali ali nakupokwa ifipe kumaka.</li>
</ol>

<h4>Icikomo 18</h4>

<p>Onse alikwata insambu yakukwata amatontonkanyo, ukutontonkanya no kupepa; iyi nsambu 
yalundapo neya kwalula ukwakupepa nangu amatontonkanyo ukubikapo neyakuti, atemwa eka 
nangu na bambi uko ekala, cibe nimu bumfisolo nangu palwalala ukulondolola amashiwi yakwa 
lesa nangu amatontonkanyo ukupitila mu kufunda, imicitile pamo nokupepa.</p>

<h4>Icikomo 19</h4>

<p>Onse alikwata insambu ukulanda ifyo aletontonkanya, neyi nsambu ilundapo neya kukwata 
amatontonkanyo ukwabula ukuleshiwa pamo neya kukwata, ukufwaya, ukupokelela pamo 
nokupelako bamo ilyashi namatontonkanyo ukubomfya umulabasa uli onse pakati ka fyalo.</p>

<h4>Icikomo 20</h4>

<ol>
  <li>Onse alikwata insambu yakulongana nokwangala mu mutelelwe.</li>
  <li>Takuli nangu umo afwile ukupatikishiwa ukuba membala wa kabungwe ashilefwaya.</li>
</ol>

<h4>Icikomo 21</h4>

<ol>
  <li>Onse alikwata insambu yakutungulula mu buteko bwa calo cakwe atemwa umwine eka nangu 
    abasalwa, abaku mwimininako.</li>
  <li>Onse alikwata insambu yakusekelamo mu fintu ubuteko bwa calo cakwe bupekanisha abekala 
    calo.</li>
  <li>Ubufwayo bwa bantu emaka ubuteko buli nokukwata, ici cakulamonwa ukupitila mukulakwata 
    ukusala ubufi munshita, nabantu bakumenye imyaka yakusala bafwile basala ifyo batemenwe 
    ukwabula ukwebwa (secret ballot) nangu ukubomfya inshila shimbi shishalinga ifi.</li>
</ol>

<h4>Icikomo 22</h4>

<p>Onse alikwata insambu yakusungwa lilya akota, kabili ukupitila mu maka ya calo cakwe 
nangu ukubombela pamo ne fyalo fimbi ukulingana namaka cila calo cikwete, ukusanga 
ubukumu, imikalile isuma pamo ne ntambi sha cifyalilwa ukulingana nomucinshi mukuitwala 
pantanshi umwine.</p>

<h4>Icikomo 23</h4>

<ol>
  <li>Onse alikwata insambu yakukwata incito atemenwe nokubomba munshila yabula ukufyengwa 
    kabili nokupokololwa ukutamfiwa incito.</li>
  <li>Onse ukwabula akapatula alikwata insambu yakufola amalipilo yalinga pa ncito imo ine.</li>
  <li>Onse abomba alikwata insambu yakupoka amalipilo yalingile pakuti ena nolupwa lwakwe 
    lwingala ikala bwino, naya malipilo nga yacepa, ukubomfya inshila shimbi sahsuminishiwa 
    ukula sangilamo indalama shimbi nangu ukumulundulako indalama afola.</li>
  <li>(missing)</li>
</ol>

<h4>Icikomo 24</h4>

<p>Onse alikwata insambu yakutusha nokwangala ukubikapo ukbomba insa ishalinga nokulaya 
pali cuti yakulipilwa.</p>

<h4>Icikomo 25</h4>

<ol>
  <li>Onse alikwata insambu yakwikala bwino nolupwa lwakwe mu bumi, ukubikapo nefya kulya, 
    ing'anda nokulaya ku cipatala atemwa ku sukulu, pamo ne nsambu yaku cingililwa lintu aba 
    pabulofwa, alwala alemana, afwilwa, akota nangu aba mubwafya kumulandu wafintu fimo 
    ashinga citapo nangu cimo.</li>
  <li>Banamayo pabukulu pamo nabana banono balikwata insambu yakutangatwa bwino nokwafwiwa, 
    Abana bonse, abafyalwa mukati nangu kunse ya fyupo, bafwile ukusekelamo fimo fine ifili 
    nga amasukulu nangu ifipatala.</li>
</ol>

<h4>Icikomo 26</h4>

<ol>
  <li>Onse alikwata insambu yaku sambilila. Takufwile kuba kulipila ku masambililo mu masukulu 
    yanono. Onse alefwaika uku sambililako mu masukulu yanono cibe alefwaya nangu iyo. 
    Amasukulu yakusambililamo isha ncito yafwile yabako pamo namasukulu yakalamba (University) 
    kuli balya balingile ukuyako.</li>
  <li>Amasambililo yafwile yalenga umuntu umwine ukuitwala pantanshi ifyo afwaya nokukosha 
    ukucindika insambu sha muntu no buntungwa. Amasambililo yafwile ukutwala pantanshi 
    ukumfwana, ukubelela na bucibusa pakati ka fyalo, ukwikatanya abantu bapusana inkanda 
    nangu uko bapepa kabili nokutwala pantanshi imilimo ya fyalo fyaikatana pakusungilila 
    umutende.</li>
  <li>Abafyashi balikwata insambu ya ntanshi ukusala amasambililo balefwaya abana babo 
    ukukwata.</li>
</ol>

<h4>Icikomo 27</h4>

<ol>
  <li>onse alikwata insambu yakucitako ifya ntambi sha cifyalilwa, ukusekelamo mufya kulenga 
    nefya kupanga panga kuntu aikala pamo nokusekelamo mufyaleta abasungu (scientific 
    advancement and its benefits).</li>
  <li>Onse alikwata insambu yakucingililwa apo aiminina nangu umo alefwaya ukumwenamo 
    ukupitila mu fintu apanga, ukulemba nangu ukulenga nga fyafuma mu mano yakwe.</li>
</ol>

<h4>Icikomo 28</h4>

<p>Onse alikwata insambu ukwikala kuntu aikala nangu mu calo umo insambu nobutungwa 
shasoswa, shafikilishiwa ukwabula ukushako.</p>

<h4>Icikomo 29</h4>

<ol>
  <li>Onse alikwata umulimo kuntu aikala uko umwine eka ukwabula ukumufenenkesha enga itwala 
    pantanshi ifyo afwaya.</li>
  <li>Pakukwata ishi nsambu, onse afwile ukukonka amafunde pamulandufye wa kwishiba 
    nokucindika insambu sha bambi pakuti kwingaba imbelo shisuma, nomutelelwe mu calo umo 
    bonse bakwata insambu yakulandapo.</li>
  <li>Ishi nsambu nobuntungwa teti shibomfiwe ukupula mubufwayo ne fyaimininapo ifyalo fya 
    ikatana.</li>
</ol>

<h4>Icikomo 30</h4>

<p>Tapali nangu cmo muli uku kusosa icinga pilibulwa ukuti icalo icili conse, ibumba lya 
bantu nangu umuntu umo nakwata insambu ukucita icili conse icakwiminina pa koanula insambu 
no buntungwa filondolelwe nokulembwa.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
