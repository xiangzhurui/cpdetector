<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Non-Governmental Organization">
<meta name="keywords" 
   content="UDHR, Human Rights, Rundi/Kirundi, ">
<title>OHCHR: Rundi/Kirundi () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="rud1_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="rud1_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/rud1.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="rud1.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Rundi/Kirundi Version</strong> <br>
<small>Source: Other Non-Governmental Organization </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">6,000,000 (1995)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Burundi<BR><BR> <BR>Home Speakers: Rwanda, Congo (ex Zaire), Uganda, Tanzania</span> <br>
    <br>
    <span class="highlighthead">Background</span> <br>
    <span class="highlighttxt">Rundi, or Kirundi, is the national language of Burundi, in east-central Africa. It is spoken by the entire population of the country, or some 6 million people. It is a Bantu language belonging to the Benue-Congo family, and is closely related to Kinyarwanda, the official language of neighboring Rwanda.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="rn">
  

<h3>7IBIMENYESHEJWE N'AMAKUNGU KU NGINGO ZUBAHIRIZA ZINA MUNTU WESE</h3> 

<h4>Intangamarara</h4>

<p>Ibonye ko kwemera ko abantu bose bategerezwa guhabwa agateka n'ukubahirizwa kimwe, ari 
ryo shingiro ryukwishira n'ukwizana, ubutungane n'amahoro kw'isi. </p>

<p>Ibonye ko kutemera n'ukudakwirikiza ingingo zubahiriza zina muntu vyatumye hakorwa 
amabi atagira uko avugwa kandi ko isi izira ubwicanyi n'amaganya, abantu bose bakavuga 
kandi bakemera uko bavyifuza ari yo yemejwe ko zina muntu wese anyotewe imbere ya vyose. </p>

<p>Ibonye ko ari nkenerwa ko ingingo zubahiriza zina muntu zubahirizwa n'amategeko atomoye 
kugira ngo umuntu, aburaniwe, ntaruhire kwiyamiriza agahotoro n'akarenganyo, </p>

<p>Isanze ko mu Masezerano y'Ishirahamwe Mpuzamakungu, amakungu yongeye kwemeza ko 
ashigikiye ingingo ngenderwako zubahiriza zina muntu wese, agateka n'agaciro twiwe; ko 
abantu bose bangana ata kuraba umuhungu n'umukobwa, kandi ko biyemeje gushigikira 
iterambere ry'abanyagihugu bakarushiriza kwishira n'ukwizana, </p>

<p>Ibonye ko ari nkenerwa gushigikira iterambere ry'imigenderanire y'ubucuti mu makungu, </p>

<p>Isanze ko ibihugu buhurikiye mw'Ishirahamwe Mpuzamakungu vyiyemeje, bifadikanije 
n'Ishirahamwe Mpuzamakungu, kwubahiriza hose ingingo zubahiriza zina muntu wese, </p>

<p>Ibonye ko gutomorera hamwe izo ngingo zubahiriza zina muntu biri n'akamaro ntangere mu 
kurangura neza iryo banga vyishinze, </p>

<p>Inama Nkuru y'Ibihugu bihirikiye mw'Ishirahamwe Mpuzamakungu: </p>

<p>Irememje ko ibi bimenyeshejwe n'amakungu ku ngingo zubahiriza zina muntu wese ari yo 
ntambwe abanyagihugu bose n'amakungu yose bategerezwa gushikako kugirango abantu n'inzego 
zose, bamije ku mutima izo ngingo, biteho, mu nyigisho no mu ndero, gusasagaza 
iryubahirizwa ryazo, bongere batume zemerwa kandi zikwirikizwa hose mu bihugu bihurikiye 
mw'ishirahamwe mpuzamakungu no mu ntara bitegeka. </p>

<h4>Ingingo ya 1. </h4>

<p>Abantu bose bavuka bishira bakizana kandi bangana mu gateka no mu ngingo zibubahiriza. 
Bafise ubwenge n'umutima kandi bategerezwa kwubahana nk'abavandimwe. </p>

<h4>Ingingo ya 2.</h4>

<p>Umuntu wese arashobora kwishimikiza ingingo zose zubahiriza zina muntu zemejwe muri ibi 
bimenyeshejwe, ata kuraba ubwoko, urukoba, umuhungu n'umukobwa, ururimi avuga, ivyiyumviro 
vyiwe muri politike, igihugu aturukamwo, ivyo atunze, amavuko yiwe canke ibindi. </p>

<p>Vyongeye, nta macakubiri namwe azogirwa ashimikiye ku buryo igihugu canke intara umuntu 
avamwo gitunganijwe, ico gihugu canke iyo ntara vyaba vyishira bikizana, bishinzwe 
n'Ishirahamwe Mpuzamakungu bititegeka canke hari ikindi kibibuza kwishira bikizana. </p>

<h4>Ingingo ya 3. </h4>

<p>Umuntu wese ategerezwa kwubahirizwa n'ugukingirwa mu buzima bwiwe, akishira akizana. </p>

<h4>Ingingo ya 4. </h4>

<p>Nta muntu n'umwe azogirwa umushumba canke ngo akoreshwe buja. Ubushumba n'ukugurisha 
abashumba, mu buryo ubwo ari bwo bwose, birabujijwe. </p>

<h4>Ingingo ya 5. </h4>

<p>Nta muntu n'umwe azokubagurwa canke ngo acurwe bufuni na buhoro. </p>

<h4>Ingingo ya 6.</h4>

<p>Umuntu wese ategerezwa kwubahwa akubahirizwa aho ari hose. </p>

<h4>Ingingo ya 7. </h4>

<p>Abantu bose barangana imbere y'amategeko kandi bategerezwa kwubahirizwa kimwe kugirango 
ntihagire uwurengnwa canke ngo ahirahire atume hari uwurenga izi ngingo zimenyeshejwe. </p>

<h4>Ingingo ya 8.</h4>

<p>Iyo hari uwurenganijwe mu ngingo ngenderwako zimwubahiriza nk'uko bitegekanijwe 
mw'ibwirizwa nshingiro canke mu mategeko y'igihugu, umuntu wese arashobora kwitwara imbere 
y'amasentare yose abifitiye ububasha kandi akumvirwa. </p>

<h4>Ingingo ya 9. </h4>

<p>Nta muntu n'umwe ashobora gufatwa, gutabwa mw'ibohero canke kwangazwa bidaciye mu 
mategeko. </p>

<h4>Ingingo ya 10. </h4>

<p>Umuntu wese arashobora gusaba ko urubanza rwiwe ruja imbere ya sentare itagira aho 
yegamiye kandi itaraba nkunzi, izoheza igatomora ari ingingo zimwubahiriza n'ivyajejwe, 
canke ko ivyo yagirizwa hari aho bifatiye. </p>

<h4>Ingingo ya 11</h4>

<ol>
  <li>Umuntu wese yagirizwa icaha abameze nkuwuhorwa ubusa gushika bakimwemeje mu rubanza 
    ruciwe icese kandi yarekuriwe kwiburanira uko bikwiye. </li>
  <li>Nta muntu n'umwe ashobora guhanirwa ivyo yakoze canke atakoze kandi bitari ivyaha igihe 
    yabikora canke atabikora hishimikijwe amategeko y'ubutungane akurikizwa mu gihugu arimwo 
    canke mu makungu. Vyongeye, nta gihano kiruta icari gutangwa igihe icaha cakorwa 
    kizotangwa. </li>
</ol>

<h4>Ingingo ya 12. </h4>

<p>Bidaciye mu mategeko, nta muntu n'umwe azoterwa mu vyerekeye ubuzima bwiwe, umuryango 
wiwe, urugo rwiwe canke kwaburirwa amakete arungika canke aronka, canke ngo artyozwe 
mw'iteka n'akabanga vyiwe. Hategerezwa kuba amategeko yubahiriza umuntu wese muri ubwo 
buryo. </p>

<h4>Ingingo ya 13.</h4>

<ol>
  <li>Umuntu wese ashobora kugenda aho ashatse kandi agashinga urugo aho ashimye mu gihugu. </li>
  <li>Umuntu wese ararekuriwe kuva mu gihugu ico ari co cose, na rwiwe ndetse, akagaruka mu 
    gihugu c'amavukiro. </li>
</ol>

<h4>Ingingo ya 14. </h4>

<ol>
  <li>Umuntu wese, igihe acurwa bufuni na buhoro, ararekuriwe kwaka agatako akaronka indaro mu 
    bindi bihugu. </li>
  <li>Ariko iyi ngingo ntishobora kuba icitwazo iyo umuntu akwirikiranwa bikwiye ku kibi 
    yakoze canke yigenjeje kubiri n'imigambi n'ingingo vy'Ishirahamwe Mupuzamakungu. </li>
</ol>

<h4>Ingingo ya 15. </h4>

<ol>
  <li>Umuntu wese ategerezwa kugira igihugu akukira. </li>
  <li>Nta muntu n'umwe ashobora kwonkorwa ku gihugu akukira canke ngo yamburwe ububasha 
    bw'uguhindura igihugu ashaka gukukira, bidaciye mu mategeko. </li>
</ol>

<h4>Ingingo ya 16.</h4>

<ol>
  <li>Kuva bageze mu bigero, umuhungu n'umukobwa barashobora kwabirana bagashinga urwabo, ata 
    ntambamyi n'imwe yerekeye ubwoko, amamuko canke idini. Barangana kuvyerekeye ukwabirana, 
    igihe bubatse n'igihe batandukanye. </li>
  <li>Abashaka kwabirana bategerezwa kumvyumvikanamwo ubwabo ata gahato. </li>
  <li>Umuryango ni wo nkomoko y'abantu n'inkingi y'abanyagihugu. Utegerezwa gukingirwa 
    n'abantu be n'igihugu. </li>
</ol>

<h4>Ingingo ya 17. </h4>

<ol>
  <li>Umuntu wese aba wenyene canke afatanije n'abandi arashobora kwitungira ivyiwe. </li>
  <li>Nta n'umwe ashobora kunyagwa ivyo yitungiye bidaciye mu mategeko. </li>
</ol>

<h4>Ingingo ya 18.</h4>

<p>Umuntu wese arashobora kugira ivyiyumviro vyiwe n'ugukwirikira idini ashatse n'ukuvuga 
rero ko ashobora kuja mu rindi dini n'ukwemera ibindi agashobora n'ugukwirikiza idini 
ashimye n'ivyo nyene yemera, ari wenyene canke afadikanije n'abandi, iwe canke icese, mu 
kuvyigisha, mu kubigendera icese, mu gusenga no mu gukwirikiza ibindi bijana na vyo. </p>

<h4>Ingingo ya 19. </h4>

<p>Umuntu wese arashobora guserura ivyiyumviro vyiwe, n'ukuvuga ko adashobora kugira 
umutima uhagaze kuvyerekeye ivyiyumviro vyiwe, ko ashobora kurondera, kuronka 
n'ukumenyesha amakuru n'ivyiyumviro mu mihingo yose, mu buryo ubwo ari bwo bwose. </p>

<h4>Ingingo ya 20. </h4>

<ol>
  <li>Umuntu wese arashobora kugira inama hamwe n'abandi, n'ugushinga amashirahamwe, ariko 
    bidahungabanya amahoro. </li>
  <li>Nta n'umwe ategetswe kuja mw'ishirahamwe ku gahato. </li>
</ol>

<h4>Ingingo ya 21 </h4>

<ol>
  <li>Umuntu wese arafise ijambo mu ntwaro y'igihugu ciwe, akabigira yiserukiye wenyene canke 
    abicishije kubamuserukira batowe ata gahato. </li>
  <li>Umuntu arashobora, hatarabwe nkunzi, gushingwa amabanga mu ntwaro y'igihugu ciwe. </li>
  <li>Ishaka ry'abanyagihugu ni ryo ritegerezwa kuba ishingiro ry'ububasha bwabarongora 
    igihugu, iryo shaka ritegerezwa kugararagarizwa mw'itora nyakuri ritegerezwa kwama 
    riringanizwa uko ikiringo cashinzwe kigeze atawukumiriwe, biherereye canke bakwirikije 
    ubundi buryo butuma batora uko bavyipfuza. </li>
</ol>

<h4>Ingingo ya 22.</h4>

<p>Umuntu wese ategerezwa gukingirwa. Ategerezwa gushimishwa mu vyerekeye ubutunzi, 
imibano n'imico kama, ivyo bikaba ari vyo shimikiro ry'agateka n'iterambere ryiwe, bivuye 
ku mwete w'igihugu no kugufashanya kw'amakungu bigashimikira kw'itunganywa n'amatungo 
vy'igihugu kimwe kimwe. </p>

<h4>Ingingo ya 23.</h4>

<ol>
  <li>Umuntu wese ategerezwa kuronka akazi, gukora akazi ashatse we nyene, gukora mu buryo 
    buzira akarenganyo kandi nyabwo. </li>
  <li>Abantu bose bakoze bimwe bategerezwa kuronka agahembo kamwe ata nkunzi. </li>
  <li>Umukozi wese ategerezwa kuronka agahembo gakwiranye n'imirimo arangura kandi nyako,  
    komutunga we n'abiwe bakibeshaho mw'iteka, kakongezwa, mbere bishobotse bakamuha n'utundi  
    tujana n'amategeko amwubahiriza. </li>
  <li>Umuntu wese arashobora kwiyungunganya n'abandi kugira bashinge 
    amashirahamwe y'abakozi. Arashobora kandi kuba umunywanyi wayo kugira 
    aharanire ineza yiwe. </li>
</ol>

<h4>Ingingo ya 24. </h4>

<p>Umuntu wese akeneye kuruhuka n'ivyo vyose bimuruhurira, ntakore ikiringo c'umurengera, 
akama aronka akaruhuko kandi akaguma ahembwa. </p>

<h4>Ingingo ya 25.</h4>

<ol>
  <li>Umuntu wese ategerezwa kuronka ibikwiye bimufasha kubungabunga neza amagara yiwe 
    n'ay'umuryango, mu ngaburo, mu vyambarwa, mu buraro, mu kwivuza n'ibindi nkenerwa ku 
    muntu; ategerezwa kubungabungwa mu gihe atagira akazi, arwaye, amugaye, apfakaye, mu gihe 
    atagishobora gukora kubera ubusaza, no mu bindi bihe atagishobora gukora kubera ubusaza, 
    no mu bindi bihe atagishobora kwitunga kandi bitamuturutseko. </li>
  <li>Umuvyeyi yibarutse n'umwana bategerezwa kwitabwaho kurushiriza. Abana bose bavutse ku 
    babiranye canke kubatabiranye bategerzwa kwitabwaho kimwe. </li>
</ol>

<h4>Ingingo ya 26.</h4>

<ol>
  <li>Umuntu wese akwiye kuronka inyigisho ataco atanze, cane cane mu y'intango ari yo 
    ngenderwako. Inyigisho y'intango itegerezwa gutangwa vyanse bikunze. Inyigisho yerekeye 
    ubuhinga n'imyuga itegerezwa gukwizwa hose, inyigisho yo mu mashule yisumbuye itegerezwa 
    guhabwa ababishoboye bose, ata nkunzi. </li>
  <li>Intambwe inyigisho itegerezwa kwitwararika gushikako n'uko zina muntu ashikira 
    iterambere nyakuri n'uko ingingo zimwubahiriza zirushirizaho kwubahirizwa. Itegerezwa 
    gufasha amakungu yose amoko n'amadini yose kwumbikana, kwihanganiranira n'ugucudika, 
    ikongera igafasha Ishirahamwe Mpuzamakungu mu vyo irangura kugirango ibungabunge amahoro. </li>
  <li>Abavyeyi ni bo bategerezwa kwitorera indero abana babo bakwiye kuronka. </li>
</ol>

<h4>Ingingo ya 27</h4>

<ol>
  <li>Umuntu wese arashobora gukwirikirana ata nkomanzi ivyerekeye imico n'utugenegene vy'aho 
    aba be no guteza imbere ubuhinga akagira n'ico avyungukako. </li>
  <li>2. Umuntu wese ategerezwa kwubahirizwa kavyavuye mu bwenge bwiwe ari ivy'ubuhinga, 
    ibitabu yanditse canke ivy'utugenegene. </li>
</ol>

<h4>Ingingo ya 28 </h4>

<p>Umuntu wese arakeneye ko mu gihugu abamwo no mu makungu hasasagara amahoro kugirango 
ingingo zubahiriza zina muntu wese zitegekanijwe mu bimenyeshejwe zubahirizwe hose. </p>

<h4>Ingingo ya 29. </h4>

<ol>
  <li>Umuntu wese ari n'ivyo ajejwe aho aba, ari naho honyene ashobora gushikira iterambere 
    nyakuri yipfuza. </li>
  <li>Nta muntu n'umwe ashobora kwitwaza ingingo zimwubahirirza mu gihe ashaka kurenganya 
    abandi, gurtyoza imigenzo mwiza, kudurumbanya umutekano n'ineza biranga intwaro rusangi. </li>
  <li>Izo ngingo zubahiriza zina muntu wese ntizishobora gukwirikizwa mu buryo budurumbanya 
    imigambi n'ingingo vy'Ishirahamwe Mpuzamakungu. </li>
</ol>

<h4>Ingingo ya 30.</h4>

<p>Nta ngingo n'imwe y'ibi bimenyeshejwe ishobora gufatwako icitwazo n'igihugu, umurwi 
w'abantu canke umuntu mugukora ibisambura izi ngingo zubahiriza zina muntu wese. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
