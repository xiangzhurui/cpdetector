<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Rukonzo (Konjo), ">
<title>OHCHR: Rukonzo (Konjo) () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="koo1_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="koo1_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/koo1.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="koo1.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Rukonzo (Konjo) Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">361,709 (1992)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Uganda</span> <br>
    <br>
    <span class="highlighthead">Background</span> <br>
    <span class="highlighttxt">It is spoken by over 350,000 people and belongs to the Benue-Congo family, Bantu group. It has lexical similarity with Nandi.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000">Article 29.3 is not available.</font>

<div class="udhrtext" >
  

<h3>EBIRI OMO KISAKANGO EKYEKIHUGHO KYOSI EKIKAHAMULHA OBUHOLHO NEKISUMBI 
KYO'BUNDUEKYAMABIRIKANIBWAKO AHEGHULHU</h3>

<h4>EBYERITSUKIRAKO:</h4>

<p>Abandu bosi omo kihugho, omobubuthiranwa, balingirirene omo kitsumbi hayima nobuthoki 
obuthebwangathokekana eribalhusibwako. Oyo ghomusingi owobuholho nobulingirirania omo 
kihugho kyosi. Abandu bamabya bathe bangakolesya 'erijema' ngekyamlhwa ekighunzerereyo, 
eriyitsuna obuthabali kutse obusinga obutsurumire kutse obuthawithe lukogho kandi 
ibukasulhusuthaya neribulya abandu obuholho bwabo; nikwa kitholere obuholho ne kitsumbi 
ibyathabalhwa ebihano. </p>

<p>Ekithunga ekyebihugho ebihindahindene (United Nations), omo kisakango kyakyo, 
kikanganaya ngokukimanire nerhamirya hayima nerisikya ekitsumbi kyabandu kandi 
nerihiramukyo olhukengerwa omubwoswire. Nikwa kolithya indi kyabirilhabyaho erihabulha 
abandu erighenda embere neriyitsingirira obubuya obweryuwania emibere yesyongebe 
neribyaho, omomibere eyithekene. </p>

<p>Ebihugho ebiwithe obumember (member States) omokithunga kino, byabirihamulha nerithwamo 
eriwathikania hayima nekithunga ekyebihugho ebihindahindene, erihabulha nerikamirirya 
abandu bosi eririnda nerihiramo ekitsumbi ekyo'buholho nobwiranda bw'OBUNDU Nemisingi 
yabo. </p>

<p>Erihabuka ndeke obuthoki (Rights) nobuholho bw'obundu (Personality Freedom) ngokokire 
kikulhu kutsibutsibu, kandi neriberererya eriyilhagha </p>

<p>nhulhu olhwebihugho ebihindahindene (The United Nations General Assembly), Ihukahabulha 
nerihererya ekihano ekikathabalha nerihamulha OBUHOLHO BW'ABANDU BOSI EHOSI OMMOKIHUGHO. </p>

<p>Abandu bosi, ehosi eribya nenzumwa nguma (Ekilhubirirwa) ekyebihugho byosi, batholere 
eryibuka ERIHAMULYA LINO hayima neriyikambikania erihabulha, erithendeka hayima 
nerikamirirya erihiiramo obuholho bw'obundu ekitsumbi, nerikangania kinyithungi eririnda 
ebihano omobandu abali omo kipindi ekiri omo buthoki bw'ebyalha byaghu. </p>

<p>Endeko eno (General Assembly), omo kisakango kyayo yikahulhukayamo ebihano 
bikulhubikulhu 30 (Makumi asathu) ngokubisakira ahikwa bithya; </p>

<h4>Ekipindi 1.</h4>

<p>Abandu omububuthiranwa bakabuthawa ibanawithe obuthoki nobuholho obulingirirene, 
mobahangikwa ibanawithe amenge, neryo ibakathoka erighabania abathya ekibuya nekisandire. 
Nokweryo buli muyima atholere eryanza munyikiwe ngababuthenwe. </p>

<h4>Ekipindi 2.</h4>

<p>Buli puyima awithe obuthoki eribya nobuholho obukabughawako omo kisango kino ahathe 
erighabaniamo lyomuhanda wosiwosi eriseghemera ngokobinu; oko rangi eyolhuhwe lhwiwe, oko 
mubughe wiwe, oko kihanda ekyobubuthiranwa bwiwe, oko kihugho ekyakalhwiramo kutse 
abuthirwemo, oko malengekania wiwe awemibere eyobyobuthabali, omo lhughanda 
alwakabuthawamo, nimukali kuse nimulhume, nimutheke kutse nimunaku, nimutheke 
omoby'ekisomo ekyamenge kutse syalyathalholha omo kitabo kyosikyosi, nebindi ebisosene 
ngebyo sibirilhusaya mundu wosi kw'obuholho bwiwe nimukyanabya ekitsumbi kiwe. </p>

<h4>Ekipindi 3.</h4>

<p>Buli mundu wosi niweribya wangebe kandi wabitsange emighulhu yiwe yosi esihahali 
sulhusuthibwa omomibere yosiyosi. </p>

<h4>Ekipindi 4.</h4>

<p>Sihali namuyima oyowangalembererwa omubunzenda, kandi nobusuburi obw'obunzende 
sibulyanzibawa nimulyanabya erikiriribwa omokihugho kyosi. </p>

<h4>Ekipindi 5.</h4>

<p>Sihali namuyima eyotholere erisulhusuthibwa, erihemulikanibwa, neryaghalibwa 
erikatsandaya esyongebe siwe. </p>

<h4>Ekipindi 6.</h4>

<p>Buli muyima awithe obuthoki (Rights) eribya nekitsumbi ngekyoghundi mundu wosiwosi 
embere syebihano ehosi ohwali. </p>

<h4>Ekipindi 7.</h4>

<p>Abandu bosi balingirirene embere syebihano kandi bawithe obuholho eririndwa nebihahano 
ahathe kasolholho. Neryo nno buli mundu niwabuholho eriyilhakira neritsunirwa amabya 
enyamakolhwa nabi kutse inyamasolholhwa omomibere yosiyosi eyithekiriribawa nerihamulha 
eriri omo kisakango kino. </p>

<h4>Ekipindi 8.</h4>

<p>Buli muyima awithe obuholho erithwalha obulitho bwiwe omubyaghanda ebyobulekya 
ebyasibwe nerihamulhwa ekyaghanda kikulhu ekyobusinga ekyekihugho ekyo, ekyathoka 
erimulekya nerimutsinura oko bulitho obo, kyamanya indi habereho eryaghalibwa omongebe 
siwe hayima nobuholho obukamuhebwa nerihamulha lyebihano ebyckyaghanda kikulhu ekyekihugho 
ekyalimo. </p>

<h4>Ekindi 9. </h4>

<p>Sihali mundu wosiwosi eyowangahambwa akathwalibwa omo muliki buyirayira (Arbitrary 
arrests) kutse erithibithwako akahulhukibwa eyihya ye kihugho kyewabo (exile), mulyanabya 
erimukingira omo muliki molhughumerere butsira thongana omo kyaghanda kyebihano 
ebyekihugho kiwe. </p>

<h4>Ekipindi 10. </h4>

<p>Buli mundu nuwabuholho, ahathe erisolholha, erikiriribwa eriyithonganira oko Ihubanza 
Ihosi olhukamubiribawako, embere sye'kyaghanda ekyasibwe ngekyabalekya ekithawithe 
Ihuhande kutse kasolholho. Neryo ekyathoka erimulekya oko Ihubanza kutse erilholho 
eryalyakolha erikaghanibawa, eryalyakolha nerithwa ebihano ngokobiri omokisakango 
ekyekyaghanda eky'ekihugho ekyo kutse eky'ekikugho ebihindahindene ekyahamulha ekisakango 
kino. </p>

<h4>Ekipindi 11.</h4>

<ol>
  <li>Buli mundu wosi amabya indi awithe olhubanza kutse erilholho eriakumbughawako indi 
    akolire, kandi iryangamukolya okwighalibwa omongebe siwe nerimubohesya omo nyumba 
    yomuliki, awithe obuholho eririndwa kutse erimutsunga ng'oyotheko Ihubanza erikolya 
    ebihano ahobikendimulhumanirya omo kyaghanda ekyabalekya. Naho aliryo inyane wabuholho 
    neritusungwa kandi nerikiriribwa eriyithonganira neririndwa ebihano omumibere eyitholerene 
    omo kitsumbi ky'obundu. </li>
  <li>Sihali mundu namuyima eyotholere erighanzwa ngoyowithe olhubanza kutse ngomunyamuliki, 
    kandi neryaghalibwa esyongebe siwe, nibya ekikamwaghalisaya isikyabya kyerimuhira 
    omolhubanza Ihungana nolho, omomughulhu kyakolerawamo, omomighanza eyebihano 
    ebyomukyaghanda ekyabalekya eky'ekihugho kiwe kutse eky'ebugho ebihindahindene 
    ngokobyasibwe ehosi. Omomibere yenemiyama, sihali eyowangathunga eryaghalibwa (ekifubiro) 
    erilhabire (heavier penalty) kutse erilhusibwamoembanulho eyilhabiryirye okweghalibwa 
    eryanagthungire omomughulhu akolha olhubanza kutse erilholho eryo. </li>
</ol>

<h4>Ekipindi 12.</h4>

<p>Sihale namuyima eyowithe obuthoki, nomubwanabya obusinga, eyowangayingirya omo myatsi 
kutse omo bindu byamundu wosi wosi ebiri omo maboko kutse omo buthoki bwiwe thubughe; 
omuyi wiwe, kutse mwatse wahe owakahambangana oko byesyombitha siwe nga; ahakakesaya, 
ebisakango byiwe kutse eryanza erimutsandirya erina liwe, ekitsumbi kiwe, mulyanabya 
erimuhemulikania omo bandu.Neryo buli mundu ali omo byalha byobuthoki no'mobuholho 
bwebihano omo bulingirirania. </p>

<h4>Ekipindi 13.</h4>

<ol>
  <li>Omundu wosi niwabuholho erighrnda ngokwanzire neriyisonderya ahakanza erikalha ono 
    kihugho kyewabo. </li>
  <li>Buli mundu niwabuholho erihuma omo kihugho kutse omo kipindi, nimukyanginabya inikihugho 
    kyewabo, erighenda nerisondya ohwakakwa muhwa eribya kutse erighenda erisaba obwikalho omo 
    kihugho ekindi ekyanginamwikirirya erimuhabo. Kandi nibya niwabuholho erisuba omo kihugho 
    kyewabo amayanzira eyowenewene. </li>
</ol>

<h4>Ekipindi 14.</h4>

<ol>
  <li>Hamabyaho erithibithwako (Persecution) kutse erihima oko mundu wosi wosi, akabya 
    inyawithe obuholho omo kihugho ekyanga enyanzire erisabamo obwikalho, neriberamo 
    wabwiranda omwekyo ekyabiryanza, nerikiriribwa eribyamukyo. </li>
  <li>Obuthoki kutse obuholho obo, sibwangalhusibwa oko mundu busana neribya indi awithe 
    olhubanza busana nerithwa ebihano ebyanulikaghulhu (Common Law) kutse emibere eyabuli 
    kaghulhu eyomukihugho ekyo. Kandi nimukyanabya indi syalithakolha ngerisonda eryemibere 
    eye'bihano ebyendeko ngulhu eyebihugho.</li>
</ol>

<h4>Ekipindi 15.</h4>

<ol>
  <li>Buli mundu awithe obuthoki eribya nobunyandulhani obwekihugho ekya kagaghanzirawamo 
    nhekiwe (Nationality). </li>
  <li>Sihali buthoki bwangalhusya oko mundu wosi ko'bunyandulhani bwiwe amabya 
    isyalithayanzira athya. Nimulyanabya erimughania eribindulha obunyandulhani bwiwe 
    nhokwanzire. </li>
</ol>

<h4>Ekipindi 16. </h4>

<ol>
  <li>Omundu wosi anyabirihika oko mughulhu owobukulhu bwiwe owerithahiryamo kutse 
    erithahibirwamo, sihali buthoki bwosi obwangamukagha kutse erimughania erikolha athya, 
    amabya enyabiryanza erithahya kutse erithahibwa. Sihali Ihubibi Ihosi erilhaba omo 
    Ihughanda olwalhwiremo, erangi eyolhuhwe Ijwiwe, ekisomo (Religion) ekyakikirirayamo. 
    Kandi nubya omo ndambi yosi yosi eyibakagunza ebanathahenie, bakabya ibanalingirirene, 
    kyanabya indi bamanza erirekangana, bakabya ibakinalingirirene oko kathambi ako omo 
    buthoki bwabo bamabya ikubanzire batha. </li>
  <li>Erilhusyaho, anathahengenie bano bamabya ibakayanzira bathya, erithahangania lyabo 
    siryangabya erihikire kutse eryasibwe ngomuyi owakabya enyasibwe indi athekire. </li>
  <li>Emiyi yonzuko ey'obundu, neryo yitholere eyathunga nerirekerayo ekitsumbi kyayo 
    obuthalekerera kutse ebiro byosi. Kandi nibya olhukwamirwa olhweririnda neritsunga emiyi 
    eyo, nobusinga (Government) bunawithe kulho. </li>
</ol>

<h4>Ekipindi 17.</h4>

<ol>
  <li>Omundu wosi ali eyowene kutse nabalikiwe, awithe obuthoki eriyithungira obutheke 
    bwiwe-bwiwe eyowenewene (Personal Property). </li>
  <li>Sihale mundu wangalhusibwako obutheke bwiwe obo mbino inyalyayanzira eyowenewene. </li>
</ol>

<h4>Ekipindi 18. </h4>

<p>Omundu wosi awithe obuholho eriyilhusiryamo ekibi nekibuya erisoma ekisomo ekyanzire. 
Obuholho buno bukakundikiribawamo eriyiha obuthoki eribindulha erilhwa omo kisomo (Ddini) 
kiwe ekyalimo nerisuba omo kindi ekyanzire, kinyithungi kutse bubisobiso erikangania 
eddini nerikirirya likuwiwe akakangirirya kutse omo mikolere kutse omo bisakango ngekisomo 
kikuwiwe kokikamulhaghira. </p>

<h4>Ekipindi 19. </h4>

<p>Omundu niwabuholho eriyibughira neribya no'bulengekenia bwiwe, eriyiisakira neryisomera 
ngobulengekania bwiwe ngokwabuli,. Obuholho buno bukakundikirawamo erikolesya 
obulengekania bwiwe ahathe erimubandako amabya omo nzira eyerisondya nerihulhukya omulenge 
nowatsi owebirengekanio byiwe ahosi hosi ohwangalhabyaho. Thubughe; oko Radio, omo 
bisakanyo by'ebitabo nebindi nebindi. </p>

<h4>Ekipindi 20.</h4>

<ol>
  <li>Omundu wosi wosi awithe obuthoki kandi niwabuholho erihindahindana omo ndeko yosi yosi 
    kutse erilhaliryayo, kyamaminyikalha ndeke indi siyerisulhusuthya obuholho bwabandu. </li>
  <li>Sihali namyuima erikakwa ind athenithabya wakithunga kirebe. </li>
</ol>

<h4>Ekipindi 21.</h4>

<ol>
  <li>Buli muyima niwabuholho erithunga obwembembethya omo businga obw'ekihugho kiwe. </li>
  <li>Kandi nibya awithe obuthoki obulingirirene no'bwabanyikiwe, eriyithungira omubiiri kutse 
    ekithongole ekyangathoka eryembembethya omo buthabale obw'ekihugho kiwe, kutse erihererya 
    nerikolera obubuya bwanyikiwe. </li>
  <li>Eryanza nerithwamo lyabandu lyerikathekawa eryaseghemerako eribyaho no'buthoki 
    obw'obusinga (Government). Erithwamo lino litholere eryabyaho omukaghulhu akapimimire omo 
    Ihulengo Ihomughulhu mulebe ewatholere. Kandi nerisombolha eryabya ly'abandu bosi abakabya 
    ibahikire omomyaka yobukulhu bwabo (Mature) abali omo kihugho ekyo. Neryo erisombolha eryo 
    eryabya indi buli mundu muyima enyathoya ekithuli kiyima omukasanduko kayima okwanzire 
    ekane omombitha. </li>
</ol>

<h4>Ekipindi 22.</h4>

<p>Buli mundu iyo ngomunyandulhani, akethekawa enyasikira omo buholho, kandi neribya 
namaha indi obusinga bw'ekihugho kiwe erimuhiriraho emibere eyitholerene erimuthokesya 
erikulhakulhana liwe. Thubughe indi; niyerisondererya obutheke kutse 
oby'obubuthiranwabwiwe. Neryo obusinga obw'ekihugho ekyo nerikolhangana nebihugho 
ebihindahindene, buwithe olukwamirwa nerilhangira indi omunyandulhani akathunga emibere 
eyowene omo byerithungo, eribya bwiranda omo kitsumbi kyobbuthiranwa bwiwe, nerimusighira 
obuholho neryo angathunga esyonzira esy'erikulhana omo ngebe sikuwiwe. </p>

<h4>Ekipindi 23.</h4>

<ol>
  <li>Omundu wosi awithe obuthoki (Rights) erithunga omubiri. Ekyo kibo-herwemo eribya 
    wabuholho eriyisombolera omubiiri owakayowa athe anzire erikolha, kandi atholere enyabya 
    omo mibere eyowene omo mubiiri oyo. Neryo kolitha awithe obuholho obusinga erilhangira 
    indi kwenenekwenene akathunga omubiri. </li>
  <li>Buli mundu atholere eribya enyakathuhawa omusara wiwe kutse olhuhembo Ihwiwe omo 
    bilingirirania hayima na banyikiwe, olhuhikene nomubiri wiwe owlyakolha kandi omusara oyo 
    atholere eribya inyakathoka eribya enyakamwimanayaho ndeke iyo nabe'nyumba yiwe. </li>
  <li>Buli eyokakolha awithe obuthoki (Right) erithunga omusara kutse olhuhembo olhutholerene 
    kandi olhuhikire erimuthekaho kutse rimughunza ndeke iyo ne'ka yiwe omo kitsumbi 
    ekitholere erimulingirirania omo mibere eyisosone neyabanyikiwe. Kandi nibya atholere 
    inyongerwa kyabanika indi omusara wiwe syalireka akalingirirana omo kitsumbi 
    ekiringirirene hayima nabanyikiwe. </li>
  <li>Buli muyima awithe obuthoki eryingira omo kithunga kyabakoli kuts eribumbabumbakyo, 
    neryo angathoka eriyilhwirako nerighusa omulenge amabya inyawithe ebikamulhuma omo 
    'byeringirya (Working Conditions) erithandimuthokesya eriberererya eriyitsutsa liwe omo 
    kihugho. </li>
</ol>

<h4>Ekipindi 24.</h4>

<p>Buli mundu atholere erithunga akathambi akerihmulikanirako bul'ikolha omubiiri atholere 
enyahumuliryahgo. Eki kiboherwemo endambieytholere kandi eyipimire eyakakolerako 
buli'hinga oko mubiiri. Atholere enyathunga buli kirimo (Annually), erilhuhuka eririko 
erithuha. </p>

<h4>Ekipindi 25.</h4>

<ol>
  <li>Buli mundu awithe obuthoki eribya omo buholho nemibere eyikamuthokesaya eririndira 
    esyongebe siwe omo mibere eyisitholerene erithunga amaghalha amabuya. <br>
    Oko ndambi yenenguma awithe obuholho eriyilhwirako nerilhangira athi akakolerera 
    nerirembera abandu benyumba yiwe bo ndeke. Omo muli eribalisya, eribambalya 
    neribalholerera oko malhwere awabulikiro nawakanyambuthukira. Kandi nerilhangira athi 
    akawathikayab oerilhangira indi thubughe; omundu wiwe amalhwalha oko mubiri, 
    amasyakulhuha, amabya ndimethime. Ebindu ebiri ngebi byamabya indi byamahika oko mundu 
    wiwe, ongumbe enyabya enyanawithe erisika kandi namaha indi obudinga obw'ekihugho kiwe 
    bunamuwithire emibeghekere eyeowene eyakaseghemerako indi akendisighalha enyane omo 
    kitsumbi eky'obundu ngabandu abandi banyikiwe. </li>
  <li>Esyomekeke nabamaama wabo bakatholerana ibalholererwa ndeke omo mibere eyembaghane kandi 
    eyowene. Abana bosi, babuthirwe omo muyi awasibwa ngomuyi owathehenie kutse maama na 
    thatha wabo sibathehenie, abana abo bakathekawa ibalholererwa omubilingirania. </li>
</ol>

<h4>Ekipindi 26. </h4>

<ol>
  <li>Buli mundu awithe obuholho nobuthoki erithenekwa neri kangulwa eritheko eririhisibwa 
    aliryo erikahebawa buyira a no'businga obwe kihugho ekyo, hakire hakire omu bithumbi 
    eby'eritsukirako ebyasibwe ng'ebye (Primary). Lino niryabuli mundu ahathe musighalire. 
    Amathendekero awakangirira emibiiri eye'byalha, emibiire eyamenge awamalengekania 
    awo'bwongo nagho ahtolere enyakingulhwa neribya indi buli mundi eyowabirilhaba ebibulyo 
    biwe erihika oko Ihulengo olhuhamibirwe nekithunga ekyobukangiriya obwe'kihugho ekyo, 
    athekwa erikiriribwa nemukingulira olhuyi omo mathendekero ayo omo bulingirirania. </li>
  <li>Erithendekwa lyosi litholere eniryerilhangira indi olhughobe Ihwalyo Ihosi Ihutholere 
    eribya enilhweriretha emibere nerithungisya omundu obuholho busa busa. Kandi buli mundu 
    atholere eribya indi akathekawa erihiramo ekitsumbi obuholho bw'omundu obw'obubuthiranwa. <br>
    Abiyi bakathekawa ibathendekwa nerikuthirwa oko, bukulhu nomubongo wabandu. Nimukyana indi 
    abandu sibawithe malengekania awasosene, kutse sibasosene oko rangi yolhuhwe, kutse 
    sibalikolerana, batholere ibanzana, ibahindahindana hayima nerikamirirya emikolere eyebyo 
    si byo ebyobihugho ebihindahinane (United Nations) byakolha haweririnda obuholho 
    nekitsumbi kyabandu omo kihugho. </li>
  <li>Ababuthi bawithe obuthoki, obw'okubanza, erisonderya abana babo, hayima neribasombolera, 
    nganibuthendekwa bwamuthinaki obutholere erihebwa abana abo. </li>
</ol>

<h4>Ekipindi 27. </h4>

<ol>
  <li>Buli mundu awithe obuthoki eryingira nerikolerana nabanyikiwe, omo bwoswire, nomo 
    bwiranda obwobuthiranwa obwabandu obwikere nabo, kandi neritsangira ebibuya ebikakolhawa 
    abawithe amenge omo byobuthiranwa hayima nerighanabana oko bibuya ebikalhwa omo menge 
    awlengethukire awalhwire omo byerikulhakulhana ebyekinyamenge (Scientific Development). </li>
  <li>Buli muyima awithe obuthoki eriyiwathikania omo mikolere eyikabya eyiriho habweriretha 
    obuholho obwamalengekenia hayima nemitse, kandi nobutheke bwebindu omo bandu, nerighabana 
    okwebyo ebikaya ebyalhwire mo; kutse nibyerisakanga ebitabo, erilhusya oko bandu 
    kw'ebitsutsu byabo (Ebisosano) kutse kindu kyosi kyosi. </li>
</ol>

<h4>Ekipindi 28. </h4>

<p>Buli mundu wosi awithe obuthoki erilhangira athi ebyosi ebyabughirweko omo kisakango 
kino, ekikahamulha nerisungasinga obuholho nekitsumbi ky'omundu bikahirawa omo mikolere. </p>

<h4>Ekipindi 29. </h4>

<ol>
  <li>Buli mundu awithe olhukwamira erilhangira indi abandu bosi bakathunga erikulhakulhana. 
    Kusangwa oyo ghomulingo nayo owangalhabamo erimukolya okwekulhakulhana liwe. </li>
  <li>Omo mikolere eyerikamirirya obuthoki nobuholho, buli mundu akathekawa eribya omo byalha 
    by'obuthoki bwebihano bisa ebihirirweho habweririnda obuholho, eriminyikalha, 
    nolhukengerwa hayima nobuthoki obweribya bwiranda obwa'bandu bosi, kandi ebikalhwira 
    obubuya nobulingirirania omo bandu bosi. </li>
</ol>

<h4>Ekipindi 30. </h4>

<p>Sihali omo bihano bino ebikahamulha obuholho nekitsumbi ky'abandu, ekitholerene 
eribindulhwa indi mbwino kiwathire oko kihugho kirebe, bandu balebe, kithongole kirebe 
kutse mundu mulebe erikolesya obuthoki obw'ekisakango kino, eriyikolesya eby'esyonye, 
ebikatsandaya obuthoki nobuholho obwerihamulhwa erye'kisakango kino. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
