<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Interlingua, ">
<title>OHCHR: Interlingua () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1119_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1119_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/1119.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="1119.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Interlingua Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt"> </span> <br><br>
    
    <span class="highlighthead">Usage by Country</span> <br>
    <span class="highlighttxt">International</span> <br>
    <br>
    <span class="highlighthead">Background</span> <br>
    <span class="highlighttxt">Interlingua falls within the category of planned international auxiliary languages, which, as such, are always lingua francas (languages for interethnic communication) and therefore used as second languages. Specialists divide planned auxiliary languages into two groups: a) autonomous (independent of ethnic languages), like Esperanto; b) naturalistic (keeping word forms, etc. of ethnic languages) like Interlingua. Interlingua appeared in 1951, sponsored by the IALA - International Auxiliary Language Association in New York. Interlingua is very close to the Indo-European language family, as vocabulary and grammar is of Latin-Romance origin. With regard to users, in theory at least 500 million native speakers of Romance languages (Italian, Spanish, French, etc.), as well as of English and other Germanic languages should be able to understand written and spoken Interlingua after little training.</span><br>
    <br>

    <br>
    <span class="highlighttxt">
    Received: 19980721<br>
    Posted: 19980721<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="ia">
  

<h3>DECLARATION UNIVERSAL DEL DERECTOS HUMAN</h3>

<h4>PREAMBULO</h4>

<p>Considerante que le recognoscentia del dignitate inherente a tote le membros del 
familia human e de lor derectos equal e inalienabile constitue le fundamento del 
libertate, del justitia e del pace in le mundo, </p>

<p>Considerante que le ignorantia e le disprecio del derectos human ha resultate in actos 
de barbaria que ultragia le conscientia del humanitate, e que le advenimento de un mundo 
in le qual le esseres human essera libere de parlar e de creder, liberate del terror e del 
miseria, ha essite proclamate como le plus alte aspiration del homine, </p>

<p>Considerante que il es essential que le derectos human es protegite per medio de un 
regime de derecto, a fin que le homine non es compellite al ultime recurso del rebellion 
contra le tyrannia e le oppression, </p>

<p>Considerante que il es essential promover le disveloppamento de relationes amical inter 
le nationes, </p>

<p>Considerante que in le Charta le populos del Nationes Unite ha reaffirmate lor fide in 
le derectos human fundamental, in le dignitate e in le valor del persona human, in le 
equalitate del derectos del homines e del feminas, e que illos se ha declarate resolute a 
promover le progresso social e a instaurar melior conditiones de vita in un libertate plus 
grande, </p>

<p>Considerante que le Statos Membros ha promittite de assecurar, in cooperation con le 
Organisation del Nationes Unite, le respecto universal e effective al derectos human e 
libertates fundamental, </p>

<p>Considerante que un conception commun de iste derectos e libertates es del plus grande 
importantia pro le plen realisation de iste promissa, </p>

<p>Le Assemblea General </p>

<p>Proclama le presente Declaration Universal del Derectos Human como le ideal commun a 
attinger per tote le populos e nationes, a fin que tote le individuos e tote le organos 
del societate, habente iste Declaration constantemente in mente, se effortia, per le 
inseniamento e per le education, a disveloppar le respecto a iste derectos e libertates e 
a promover, per mesuras progressive de character national e international, lor 
recognoscentia e lor application universal e effective tanto inter le populos del Statos 
Membros mesme como inter los del territorios sub lor jurisdiction. </p>

<h4>Articulo 1</h4>

<p>Tote le esseres human nasce libere e equal in dignitate e in derectos. Illes es dotate 
de ration e de conscientia e debe ager le unes verso le alteres in un spirito de 
fraternitate. </p>

<h4>Articulo 2</h4>

<p>Tote esser human ha tote le derectos e tote le libertates proclamate in iste 
Declaration, sin alicun distinction de racia, de color, de sexo, de lingua, de religion, 
de opinion politic o de altere opinion, de origine national o social, de position 
economic, de nascentia o de qualcunque altere position. </p>

<p>In plus, il non essera facite alicun distinction fundate super le statuto politic, 
juridic o international del pais o del territorio al qual un persona pertine, tanto si il 
se tracta de un pais independente como de un territorio sub tutela, non autonome o 
submittite a qualcunque altere limitation de soveranitate. </p>

<h4>Articulo 3 </h4>

<p>Tote individuo ha le derecto al vita, al libertate e al securitate de su persona. </p>

<h4>Articulo 4 </h4>

<p>Necuno essera submittite a sclavitude o servitude; le sclavitude e le traffico de 
sclavos es interdicte in tote su formas. </p>

<h4>Articulo 5 </h4>

<p>Necuno essera submittite ni a torturas ni a penas o tractamentos cruel, inhuman o 
degradante. </p>

<h4>Articulo 6 </h4>

<p>Tote esser human ha le derecto al recognoscentia de su personalitate juridic in omne 
locos. </p>

<h4>Articulo 7 </h4>

<p>Totes es equal ante le lege e ha, sin distinction, le derecto a equal protection del 
lege. Totes ha le derecto a equal protection contra tote discrimination que infringe iste 
Declaration e contra tote provocation a un tal discrimination. </p>

<h4>Articulo 8 </h4>

<p>Tote persona ha le derecto a un recurso effective ante le tribunales national 
competente contra le actos que viola su derectos fundamental recognoscite per le 
constitution e per le lege. </p>

<h4>Articulo 9 </h4>

<p>Necuno pote esser arbitrarimente arrestate, detenite o exilate. </p>

<h4>Articulo 10 </h4>

<p>Tote persona ha le derecto, in plen equalitate, a esser audite equitabile- e 
publicamente per un tribunal independente e impartial, pro le determination de su derectos 
e obligationes e de qualcunque accusation de crimine contra ille. </p>

<h4>Articulo 11 </h4>

<ol>
  <li>Tote persona accusate de un delicto ha le derecto de esser presumite innocente usque al 
    momento quando su culpabilitate habera essite legalmente establite in un processo public e 
    in le qual il habera essite assecurate tote le garantia necessari pro su defensa. </li>
  <li>Necuno essera condemnate pro actiones e omissiones que, al momento quando illos ha 
    essite committite, non esseva actos delictuose secundo le derecto national o 
    international. Idem, il essera infligite nulle pena plus forte que illo que esseva 
    applicabile al momento quando le acto delictuose ha essite committite. </li>
</ol>

<h4>Articulo 12 </h4>

<p>Necuno essera le objecto de ingerentias arbitrari in su vita private, su familia, su 
domicilio o su correspondentia, ni de attaccos a su honor o a su reputation. Tote persona 
ha le derecto al protection del lege contra tal ingerentias o attaccos. </p>

<h4>Articulo 13 </h4>

<ol>
  <li>Tote persona ha le derecto de circular liberemente e de eliger su residentia in le 
    territorio de un Stato. </li>
  <li>Tote persona ha le derecto de quitar qualcunque pais, incluse le sue, e de retornar a su 
    pais. </li>
</ol>

<h4>Articulo 14 </h4>

<ol>
  <li>In caso de persecution, tote persona ha le derecto de cercar asylo e de beneficiar del 
    asylo in altere paises. </li>
  <li>Iste derecto non pote esser invocate in le caso de persecutiones originate de crimines 
    non-politic o de actos contrari al scopos e principios del Nationes Unite. </li>
</ol>

<h4>Articulo 15 </h4>

<ol>
  <li>Tote persona ha le derecto a un nationalitate. </li>
  <li>Necuno pote esser private arbitrarimente de su nationalitate, ni del derecto de cambiar 
    de nationalitate. </li>
</ol>

<h4>Articulo 16 </h4>

<ol>
  <li>Le homines e le feminas, a partir del etate nubile, ha le derecto, sin alicun 
    restriction quanto al racia, al nationalitate o al religion, de maritar se e de fundar un 
    familia. Illes habera derectos equal quanto al maritage, durante le maritage e in caso de 
    dissolution del maritage. </li>
  <li>Solo con le libere e plen consentimento del futur sposos, le maritage pote esser 
    contrahite. </li>
  <li>Le familia es le elemento natural e fundamental del societate e ha le derecto al 
    protection del societate e del Stato. </li>
</ol>

<h4>Articulo 17 </h4>

<ol>
  <li>Tote persona ha le derecto al proprietate, individual- e collectivemente. </li>
  <li>Necuno essera private arbitrarimente de su proprietate. </li>
</ol>

<h4>Articulo 18 </h4>

<p>Tote persona ha le derecto al libertate de pensamento, de conscientia e de religion; 
iste derecto include le libertate de cambiar de religion o de conviction, assi como le 
libertate de manifestar su religion o su conviction, sol o in communitate con alteres e in 
publico o privatemente, per le inseniamento, le practica, le culto e le observantia del 
ritos. </p>

<h4>Articulo 19 </h4>

<p>Tote persona ha le derecto al libertate de opinion e de expression, lo que implica le 
derecto de non esser molestate a causa de su opinion, le derecto de investigar e reciper 
informationes e opiniones, e le derecto de diffunder los, sin limitation de frontieras, 
per qualcunque medio de expression. </p>

<h4>Articulo 20 </h4>

<ol>
  <li>Tote persona ha le derecto al libertate de reunion e de association pacific. </li>
  <li>Necuno pote esser obligate a pertiner a un association. </li>
</ol>

<h4>Articulo 21 </h4>

<ol>
  <li>Tote persona ha le derecto de participar in le governamento de su pais, eligite 
    directemente o per medio de representantes liberemente. </li>
  <li>Tote persona ha le derecto de acceder, in conditiones de equalitate, al functiones 
    public de su pais. </li>
  <li>Le voluntate del populo es le base del autoritate del poter public; iste voluntate debe 
    exprimer se mediante electiones authentic, que debe occurrer periodicamente, per suffragio 
    universal e equal, e per voto secrete o per altere procedimento equivalente que garantia 
    le libertate del voto. </li>
</ol>

<h4>Articulo 22 </h4>

<p>Tote persona, como membro del societate, ha le derecto al securitate social, e a 
obtener, mediante effortio national e cooperation international, le satisfaction del 
derectos economic, social e cultural, indispensabile a su dignitate e al libere 
disveloppamento de su personalitate, in accordo <br>
con le organisation e le ressources de cata stato.</p>

<h4>Articulo 23 </h4>

<ol>
  <li>Tote persona ha le derecto al travalio, al libere election de su travalio, a conditiones 
    juste e favorabile de su travalio e al protection contra le disoccupation. </li>
  <li>Tote persona ha le derecto, sin alicun discrimination, a un salario equal pro un 
    travalio equal. </li>
  <li>Tote persona qui travalia, ha le derecto a un remuneration juste e favorabile, que 
    assecura a ille, assi como a su familia, un existentia conforme al dignitate human, e que 
    essera completate, si necessari, per altere medios de protection social. </li>
  <li>Tote persona ha le derecto de fundar syndicatos con alteres e de affiliar se a 
    syndicatos pro le defensa de su interesses. </li>
</ol>

<h4>Articulo 24 </h4>

<p>Tote persona ha le derecto al reposo e al tempore libere, a un limitation rationabile 
del duration de travalio e a vacantias pagate periodic. </p>

<h4>Articulo 25 </h4>

<ol>
  <li>Tote persona ha le derecto a un nivello de vita sufficiente pro le sanitate e benesser 
    de ille ipse e de su familia, que include le mangiar, le vestir, le habitar, le 
    assistentia medic e le servicios social necessari; ille ha derecto al securitate in caso 
    de disoccupation, de maladia, de invaliditate, de viduitate, de vetulessa o in altere 
    casos de perdita de su medios de subsistentia causate per circumstantias independente de 
    su voluntate. </li>
  <li>Le maternitate e le infantia ha le derecto a adjuta e assistentia special. Tote le 
    infantes, nascite in le maritage o nascite foras del maritage, ha le derecto a equal 
    protection social. </li>
</ol>

<h4>Articulo 26 </h4>

<ol>
  <li>Tote persona ha le derecto al education. Le education debe esser gratuite, al minus pro 
    le instruction elementari e fundamental. Le instruction elementari essera obligatori. Le 
    instruction technic e professional debe esser generalisate; le accesso al studios superior 
    essera equal pro totes, in function del meritos respective. </li>
  <li>Le education debe visar al plen disveloppamento del personalitate human e al 
    reinfortiamento del respecto al derectos human e al libertates fundamental. Illo debe 
    favorisar le comprehension, le tolerantia e le amicitate inter tote le nationes e tote le 
    gruppos ethnic e religiose, assi como le disveloppamento del activitates del Nationes 
    Unite pro le mantenentia del pace. </li>
  <li>Le genitores ha le derecto preferente de seliger le typo de education pro lor infantes. </li>
</ol>

<h4>Articulo 27 </h4>

<ol>
  <li>Tote persona ha le derecto de prender parte liberemente in le vita cultural del 
    communitate, de fruer del artes e de participar in le progresso scientific e in le 
    beneficios que resulta de illo. </li>
  <li>Tote persona ha le derecto al protection del interesses moral e material, resultante de 
    qualcunque production scientific, litterari o artistic del qual ille es le autor. </li>
</ol>

<h4>Articulo 28 </h4>

<p>Tote persona ha le derecto al establimento de un ordine social e international in le 
qual le derectos e libertates proclamate in iste Declaration pote esser plenmente 
realisate. </p>

<h4>Articulo 29 </h4>

<ol>
  <li>Tote persona ha deberes verso le communitate in le qual solo le libere e plen 
    disveloppamento de su personalitate es possibile. </li>
  <li>In le exercitio de su derectos e libertates tote persona essera solmente submittite al 
    limitationes establite per le lege con le unic fin de assecurar le recognoscentia e le 
    respecto del derectos e libertates del alteres e a fin de satisfacer le juste exigentias 
    del moral, del ordine public e del benesser general in un societate democratic. </li>
  <li>Iste derectos e libertates non potera, in necun caso, esser exercite in opposition al 
    scopos e al principios del Nationes Unite. </li>
</ol>

<h4>Articulo 30 </h4>

<p>Nulle disposition del presente Declaration pote esser interpretate como implicante pro 
un stato, pro un gruppamento o pro un individuo un qualcunque derecto de livrar se a 
activitates e de realisar actos visante al destruction del derectos e libertates 
proclamate in iste Declaration. </p>

<hr>

<p><small>Texto in interlingua Texto approbate per le Union Mundial pro Interlingua 
(U.M.I.) Steenen Camer 4, 3721 NC Bilthoven, Nederland Adresse electronic: 
secretario.general@interlingua.com </small></p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
