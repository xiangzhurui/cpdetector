<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Cymraeg) by Other Non-Governmental Organization">
<meta name="keywords" 
   content="UDHR, Human Rights, Welsh, Cymraeg">
<title>OHCHR: Welsh (Cymraeg) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="wls_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="wls_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="wls.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Welsh Version</strong> <br>
<small>Source: Other Non-Governmental Organization </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Cymraeg</span> <br><br>
       
    <span class="highlighthead">Total Speakers</span> <br>
    <span class="highlighttxt">580,000 </span> <br><br>
    
    <span class="highlighthead">Usage by Country</span> <br>
    <span class="highlighttxt">Officially Recognized Language: Wales/UK</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Indo-European family, Celtic group, Brythonic subgroup, and has over 500,000 speakers, most of whom are bilingual in English. Its use is being encouraged in schools. Welsh is the most flourishing of the Celtic languages. As all other Celtic languages (e.g. Cornish, Breton, Irish), a characteristic  distinguishing it from other Indo-European linguistic groups is the loss of the original Indo-European sound "p". Its rules of pronunciation are extremely complicated, as the spelling generally does not correspond to the pronunciation.  Celtic tribes entered Britain sometime after the 5th century B.C. The Anglo-Saxon invasions many centuries later drove the Welsh into the west, where they retained their Celtic speech and remained a distinctive people. The Welsh call their country Cymru and their language Cymraeg.</span><br>
    <br>

    <span class="highlighthead">Translation</span> <br>
    <span class="highlighttxt">
     Richard G Jones<br>
     <a href="mailto:richardjones@wcia.org.uk">richardjones@wcia.org.uk</a><br>
     
    </span><br>

    <br>
    <span class="highlighttxt">
    Received: 19980610<br>
    Posted: 19980730<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="cy">
  

<h3>DATGANIAD CYFFREDINOL O HAWLIAU DYNOL</h3>
<h4>Rhagair</h4>
Gan mai cydnabod urddas cynhenid a hawliau cydradd a phriod holl aelodau’r  
teulu dynol yw sylfaen rhyddid, cyfiawnder a heddwch yn y byd, 
<p>Gan i anwybyddu a dirmygu hawliau dynol arwain at  
weithredoedd barbaraidd a dreisiodd gydwybod dynolryw, a bod dyfodiad byd lle y  
gall pob unigolyn fwynhau rhyddid i siarad a chredu a rhyddid rhag ofn ac angau  
wedi ei gyhoeddi yn ddyhead uchaf y bobl gyffredin,</p> 

<p>Gan fod yn rhaid amddiffyn hawliau dynol a rheolaeth  
cyfraith, os nad yw pob unigolyn dan orfod yn y pendraw i wrthryfela yn erbyn  
gormes a thrais,</p> 
 
<p>Gan fod yn rhaid hyrwyddo cysylltiadau cyfeillgar rhwng  
Cenhedloedd,</p> 

<p>Gan fod pobloedd y Cenhedloedd Unedig yn y Siarter wedi  
ail ddatgan ffydd mewn hawliau sylfaenol yr unigolyn, mewn urddas a gwerth y  
person dynol ac mewn hawliau cydradd</p> 
<p>gwr a gwragedd, ac wedi penderfynu hyrwyddo cynnydd  
cymdeithasol a safonau byw gwell mewn rhyddid helaethach,</p> 
 
<p>Gan fod y Gwladwriaethau sy'n Aelodau wedi ymrwymo, mewn  
cydweithrediad â'r Cenhedloedd Unedig, i sicrhau hyrwyddo parch cyffredinol i  
hawliau dynol a'r rhyddfreintiau sylfaenol, a'u cadw,</p> 
 

<p>Gan fod deall yr hawliau a'r rhyddfreintiau hyn gan bawb  
o'r pwys mwyaf i lwyr sylweddoli'r ymrwymiad hwn,</p> 
 
<p>Felly, y mae'r</p> 
<p>Cynulliad Cyffredinol</p> 
<p>yn awr yn cyhoeddi'r</p> 
<p>Datganiad Cyffredinol hwn o Hawliau Dynol</p> 
 
<p>yn ddelfryd cyffredin i'r holl bobloedd a'r holl genhedloedd  
ymgyrraedd ato, fel y bo i bob person ac i bob offeryn cymdeithasol, gan ddal y  
Datganiad hwn mewn cof yn wastad, ymdrechu trwy ddysgu a hyfforddi i sicrhau  
parch i'r hawliau a'r rhyddfreintiau hyn, a thrwy ffyrdd blaengar, cenedlaethol  
a chydgenedlaethol, i sicrhau eu cydnabod a'u cadw yn gyffredinol ac yn  
effeithiol, ymysg pobloedd y Gwladwriaethau sy'n Aelodau eu hunain yn ogystal ag  
ymysg pobloedd y tiriogaethau sydd dan eu rheolaeth.</p> 
<h4>Erthygl 1</h4> 
<p>Genir pawb yn rhydd ac yn gydradd â'i gilydd mewn urddas a  
hawliau. Fe'u cynysgaeddir â rheswm a chydwybod, a dylai pawb ymddwyn y naill  
at y llall mewn ysbryd cymodlon.</p> 
<h4>Erthygl 2</h4> 
<p>Y mae gan bawb hawl i'r holl hawliau a'r rhyddfreintiau a  
nodir yn y Datganiad hwn, heb unrhyw wahaniaeth o gwbl, yn arbennig unrhyw  
wahaniaeth hil, lliw, rhyw, iaith, crefydd, barn boliticaidd neu unrhyw farn  
arall, tarddiad cenedlaethol neu gymdeithasol, eiddo, geni neu safle arall.</p> 
<p>Ymhellach, ni ddylid gwahaniaethu ar sail safle politicaidd,  
gyfreithiol na chydwladol unrhyw wlad neu diriogaeth y mae pawb yn perthyn iddi,  
p’un ai yw honno’n annibynnol, dan nawdd, heb hunanlywodraeth, neu dan  
unrhyw gyfyngiad arall ar ei sofraniaeth.</p> 
<h4>Erthygl 3</h4> 
<p>Y mae gan bawb hawl i fywyd, rhyddid a diogelwch.</p> 
<h4>Erthygl 4</h4> 
<p>Ni ddylid dal neb yn gaethwas nac mewn caethiwed; dylid  
gwahardd caethwasiaeth a'r fasnach gaethweision ym mhob un o’u hagweddau.</p> 
<h4>Erthygl 5</h4> 
<p>Ni ddylid poenydio neb, na thrin na chosbi neb yn greulon,  
annynol na’n ddiraddiol.</p> 
<h4>Erthygl 6</h4> 
<p>Y mae gan bawb hawl i gael cydnabyddiaeth ym mhobman fel  
person yng ngydd y gyfraith.</p> 
<h4>Erthygl 7</h4> 
<p>Y mae pawb yn gydradd yng ngolwg y gyfraith gyda’r hawl yn  
ddiwahân i'r un amddiffyniad gan y gyfraith. Y mae gan bawb hawl i'r un  
amddiffyniad yn erbyn unrhyw wahaniaethu sy’n groes i’r datganiad hwn neu  
unrhyw anogaeth i wahaniaethu.</p> 
<h4>Erthygl 8</h4> 
<p>Y mae gan bawb hawl i ymwared effeithiol gan y llysoedd  
cenedlaethol cymwys rhag gweithredoedd sy’n troseddu'r hawliau sylfaenol a  
roddwyd iddynt gan y cyfansoddiad neu gan y gyfraith.</p> 
<h4>Erthygl 9</h4> 
<p>Ni ddylai neb gael eu dwyn i ddalfa, na'u caethiwo na'u  
halltudio yn fympwyol.</p> 
<h4>Erthygl 10</h4> 
<p>Y mae gan bawb hawl, mewn cydraddoldeb llawn, i gael  
gwrandawiad teg a chyhoeddus gan lys annibynnol a diduedd, wrth benderfynu eu  
hawliau a’u rhwymedigaethau ac unrhyw gyhuddiad troseddol yn eu herbyn.</p> 
<h4>Erthygl 11</h4> 
<ol> 
  <li> Y mae gan bawb a gyhuddir o drosedd gosbadwy hawl i  
  gael eu hystyried yn ddieuog tan y profir hwynt yn euog yn ôl y gyfraith mewn  
  prawf cyhoeddus lle y byddant wedi cael pob gwarant angenrheidiol at eu  
  hamddiffyniad.</li> 
  <li>Ni ddylid dyfarnu neb yn euog o drosedd gosbadwy  
  oherwydd unrhyw weithred neu wall nad oedd yn drosedd, yn ôl cyfraith  
  genedlaethol neu ryngwladol, pan gyflawnwyd hi. Ni ddylid ychwaith osod cosb  
  drymach na’r un a oedd yn gymwys ar yr adeg y cyflawnwyd y drosedd gosbadwy.</li> 
</ol> 
<h4>Erthygl 12</h4> 
<p>Ni ddylid ymyrryd yn fympwyol â bywyd preifat neb, na'u  
teulu, na'u cartref, na'u gohebiaeth, nac ymosod ar eu hanrhydedd na'u henw da.  
Y mae gan bawb hawl i amddiffyniad gan y gyfraith rhag y fath ymyrraeth ac  
ymosod.</p> 
<h4>Erthygl 13</h4> 
<ol> 
  <li>Y mae gan bawb hawl i symud fel y mynnant ac i  
  breswylio lle y mynnant o fewn terfynau'r Wladwriaeth.</li> 
  <li>Y mae gan bawb hawl i adael unrhyw wlad, gan gynnwys eu  
  gwlad eu hunain, a hawl i ddychwelyd iddi.</li> 
</ol> 
<h4>Erthygl 14</h4> 
<ol> 
  <li> Y mae gan bawb hawl i geisio ac i gael mewn gwledydd  
  eraill noddfa rhag erledigaeth.</li> 
  <li>Ni ellir hawlio hyn mewn achosion o erledigaeth sy'n  
  gwir ddilyn troseddau anwleidyddol neu weithredoedd croes i amcanion ac  
  egwyddorion y Cenhedloedd Unedig.</li> 
</ol> 
<h4>Erthygl 15</h4> 
<ol> 
  <li> Y mae gan bawb hawl i genedligrwydd.</li> 
  <li>Ni ddylid amddifadu neb yn fympwyol o'u cenedligrwydd  
  na gwrthod iddynt yr hawl i newid eu cenedligrwydd.</li> 
</ol> 
<h4>Erthygl 16</h4> 
<ol> 
  <li> Y mae gan bawb mewn oed, yn wryw a benyw, heb unrhyw  
  gyfyngiadau o ran hil, cenedligrwydd na chrefydd, hawl i briodi a sefydlu  
  teulu. Y mae ganddynt hefyd hawliau cyfartal yngln â phriodas, yn ystod  
  priodas ac wrth ei diddymu.</li> 
  <li>Ni ddylid priodi ond o lwyr fodd y ddau sy'n golygu  
  gwneud hynny.</li> 
  <li>Y teulu yw uned naturiol a sylfaenol cymdeithas a  
  chanddo’r hawl i amddiffyniad gan gymdeithas a’r Wladwriaeth.</li> 
</ol> 
<h4>Erthygl 17</h4> 
<ol> 
  <li>Y mae gan bawb hawl i feddu eiddo unigol yn ogystal â  
  chydag eraill.</li> 
  <li>Ni ddylid amddifadu neb o'u heiddo yn fympwyol.</li> 
</ol> 
<h4>Erthygl 18</h4> 
<p>Y mae gan bawb hawl i ryddid meddwl, cydwybod a chrefydd; fe  
gynnwys hyn ryddid iddynt newid eu crefydd neu eu cred, a rhyddid hefyd, naill  
ai ar eu pen eu hunain neu gydag eraill, yn gyhoeddus neu'n breifat, i amlygu eu  
crefydd neu ei gred trwy addysgu, arddel, addoli a chadw defodau.</p> 
<h4>Erthygl 19</h4> 
<p>Y mae gan bawb ryddid barn a mynegiant; fe gynnwys hyn yr  
hawl i ryddid barn, heb ymyrraeth gan neb, a rhyddid i geisio, derbyn a  
chyfrannu gwybodaeth a syniadau trwy unrhyw gyfryngau, heb ystyried ffiniau  
gwlad.</p> 
<h4>Erthygl 20</h4> 
<ol> 
  <li> Y mae gan bawb hawl i ryddid ymgynnull a chymdeithasu  
  heddychlon.</li> 
  <li>Ni ellir gorfodi neb i berthyn i unrhyw gymdeithas.</li> 
</ol> 
<h4>Erthygl 21</h4> 
<ol> 
  <li>Y mae gan bawb hawl i gymryd rhan yn llywodraeth eu  
  gwlad, yn uniongyrchol neu drwy gynrychiolwyr wedi eu dewis yn agored.</li> 
  <li>Y mae gan bawb hawl gyfartal i wasanaeth cyhoeddus yn  
  eu gwlad.</li> 
  <li>Ewyllys y bobl fydd sail awdurdod llywodraeth; mynegir  
  yr ewyllys hon drwy etholiadau dilys o bryd i'w gilydd, drwy bleidleisio  
  cyffredinol a chyfartal, a thrwy bleidlais ddirgel neu ddull pleidleisio rhydd  
  tebyg.</li> 
</ol> 
<h4>Erthygl 22</h4> 
<p>Y mae gan bawb, fel aelod o gymdeithas, hawl i ddiogelwch  
cymdeithasol, i allu mwynhau hawliau economaidd, cymdeithasol a diwylliannol  
sy'n anhepgorol i'w hurddas ac i ddatblygiad rhydd eu personoliaeth, trwy  
ymdrech genedlaethol a chydweithrediad rhyngwladol ac yn unol â threfniadaeth  
ac adnoddau pob Gwladwriaeth.</p> 
<h4>Erthygl 23</h4> 
<ol> 
  <li>Y mae gan bawb hawl i waith, i ddewis eu gyrfa yn  
  rhydd, i amodau gwaith cyfiawn a boddhaol, ac i amddiffyniad rhag diweithdra.</li> 
  <li>Y mae gan bawb, yn ddiwahân, hawl i dâl cyfartal am  
  waith cyfartal.</li> 
  <li>Y mae gan bawb sy'n gweithio hawl i dâl teg a boddhaol  
  gan sicrhau iddo'u hunain ac i'w teulu fodolaeth deilwng o urddas dynol, ac  
  ychwanegu at hynny, os bydd rhaid, drwy ffyrdd eraill o nawdd cymdeithasol.</li> 
  <li>Y mae gan bawb hawl i ffurfio undebau llafur ac i ymuno  
  â hwy i amddiffyn eu buddiannau.</li> 
</ol> 
<h4>Erthygl 24</h4> 
<p>Y mae gan bawb hawl i orffwys a hamdden gan gynnwys cyfyngiad  
rhesymol ar oriau gwaith, ac i wyliau cyfnodol gyda thâl.</p> 
<h4>Erthygl 25</h4> 
<ol> 
  <li>Y mae gan bawb hawl i safon byw digonol i'w hiechyd a'u  
  ffyniant eu hunain a'u teulu, gan gynnwys bwyd, dillad, annedd a gofal  
  meddygol ac i wasanaethau cymdeithasol angenrheidiol; a hawl i sicrwydd  
  cynhaliaeth os digwydd diweithdra, afiechyd, anabledd, gweddwdod, henaint neu  
  unrhyw fethiant bywoliaeth arall pan fo’r amgylchiadau tu hwnt i’w  
  rheolaeth.</li> 
  <li>Y mae gan famolaeth a phlentyndod hawl i ofal a  
  chymorth arbennig. Dylai pob plentyn, p’un ai wedi eu geni o fewn neu du  
  allan i briodas, fwynhau'r un diogelwch cymdeithasol.</li> 
</ol> 
<h4>Erthygl 26</h4> 
<ol> 
  <li>Y mae gan bawb hawl i addysg. Dylai addysg fod yn  
  rhydd, o leiaf addysg elfennol a sylfaenol. Dylai addysg elfennol fod yn  
  orfodol. Dylid gwneud addysg dechnegol a phroffesiynol yn agored i bawb, a  
  dylai fod mynediad llawn a chydradd i bawb i addysg uwchradd ar sail  
  teilyngdod.</li> 
  <li>Dylai addysg amcanu datblygu personoliaeth llawn yr  
  unigolyn a chryfhau parch i hawliau dynol a'r rhyddfreintiau sylfaenol. Dylai  
  hyrwyddo dealltwriaeth, goddefgarwch a chyfeillgarwch ymysg yr holl  
  genhedloedd ac ymysg grwpiau hiliol neu grefyddol, a dylai hefyd hyrwyddo  
  gwaith y Cenhedloedd Unedig dros heddwch.</li> 
  <li>Gan rieni y mae'r hawl cyntaf i ddewis y math o addysg  
  a roddir i'w plant.</li> 
</ol> 
<h4>Erthygl 27</h4> 
<ol> 
  <li>Y mae gan bawb yr hawl i gymryd rhan ym mywyd  
  diwylliannol eu cymdeithas, i fwynhau'r celfyddydau ac i gyfranogi o gynnydd  
  gwyddonol a’i fuddiannau.</li> 
  <li>Y mae gan bawb yr hawl i fynnu diogelwch i'r buddiannau  
  moesol a materol sy'n deillio o unrhyw gynnyrch gwyddonol, llenyddol neu  
  artistig y maent yn awdur iddo.</li> 
</ol> 
<h4>Erthygl 28</h4> 
<p>Y mae gan bawb hawl i drefn gymdeithasol a rhyngwladol lle y  
gellir llawn sylweddoli'r hawliau a'r rhyddfreintiau a nodir yn y Datganiad hwn.</p> 
<h4>Erthygl 29</h4> 
<ol> 
  <li>Y mae gan bawb eu dyletswyddau i gymdeithas, lle yn  
  unig y mae datblygiad rhydd a llawn eu personoliaeth yn bosibl.</li>
  <li>Ni ddylid cyfyngu ar neb, wrth iddynt arfer eu hawliau  
  a'u rhyddfreintiau, ond pan bennir hynny gan gyfraith gyda'r unig amcan o  
  sicrhau cydnabod a pharchu hawliau a rhyddfreintiau pobl eraill, ac i gyfarfod  
  â gofynion cyfiawn moesoldeb, trefn gyhoeddus a ffyniant cyffredinol mewn  
  cymdeithas ddemocrataidd.</li> 
  <li>Ni ellir arfer yr hawliau a'r rhyddfreintiau hyn mewn  
  unrhyw achos yn groes i amcanion ac egwyddorion y Cenhedloedd Unedig.</li> 
</ol> 
<h4>Erthygl 30</h4> 
<p>Ni ellir dehongli dim yn y Datganiad hwn i olygu bod gan  
Wladwriaeth, grp neu berson unrhyw hawl i ymroddi i unrhyw weithgarwch neu i  
gyflawni unrhyw weithred gyda'r bwriad o ddistrywio unrhyw un o'r hawliau a'r  
rhyddfreintiau a nodir yma.</p> 
 


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
