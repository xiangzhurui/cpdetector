<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  (Pijin) by United Nations Development Programme">
<meta name="keywords" 
   content="UDHR, Human Rights, Solomons Pidgin, Pijin">
<title>OHCHR: Solomons Pidgin (Pijin) - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="pis_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="pis_email.htm">E-Mail it</a></font></td>




    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Solomons Pidgin Version</strong> <br>
<small>Source: United Nations Development Programme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">

   <span class="highlighthead">Native Name</span> <br>
    <span class="highlighttxt">Pijin</span> <br><br>
       
    <span class="highlighthead">Total Speakers</span> <br>
    <span class="highlighttxt">350,000 </span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Solomon Islands</span> <br>
    <br>
    <span class="highlighthead">Background</span> <br>
    <span class="highlighttxt">Solomons Pidgin is an English based Creole spoken in the Solomon Islands.  It is similar to Tok Pisin of Papua New Guinea, but closer to English.  Also is very close to Bislama of Vanuatu.</span><br>
    <br>

    <br>
    <span class="highlighttxt">
    Received: 20010528<br>
    Posted: 20010528<br>
    Checked: 
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Universol Declarason lo Hiuman Raits</h3>

<p>Pidgin – Solomon Aelans.</p> 

<h4>Preamble</h4>

<p>Taem umi kam fo luk savve lo digniti en ikwol raits blo 
evri memba blo hiuman famili. Dis wan hemi givim fandasen fo friidom, jastis en 
pis insaed lo dis fala wol.</p> 

<p>Taem pipol no luk savve lo dis fala hiuman raits, 
risalt blo hem nao pipol i no luk savve lo gud wei en rabis wei. Lo dis fala 
wol, olketa pipol sapos fo garem friidom fo tallem tingting blo olketa en wanem 
olketa believim. Olketa pipol sapos fo stap frii fo no fraet en fo stap gud. 
Olketa tingting ya hemi dea wea evri wan savve olsem hemi samting gud fo evri 
wan.</p>

<p>Hemi impoten tumas dat nomata wanem hemi hapen, loa 
hemi mas mek sua dat hemi kipim strong disfala hiuman raits.</p> 

<p>Hemi impoten tumas fo buildim up gud fala relensensip 
mele wan oketa kantre.</p> 

<p>Olketa pipol blo United Nations i bin talem raits 
aot agen anda disfala Charter dat olketa garem strong tingting lo saed blo 
olketa baraba importen samting olsem digniti en olketa gud samting insaed lo 
evri wan, en fo man en mere tufala semsem lo saed lo evriting olketa duim. 
Olketa samting ya nao mekem United Nations tingting strong fo buildim up en mek 
sua dat evri wan stap gud en frii.</p> 

<p>Olketa Stet wea memba blo United Nations tu i promis 
fo respectim en help supportim hiuman raits en olketa importen samting wea bae 
hemi givim friidom.</p> 

<p>Fo mekem dis fala promis hemi waka, evri wan mas 
meanim en keepim olketa raits ya en friidoms.</p> 

<p>So distaem,</p> 

<p>Olketa General Assembly,</p> 

<p>Talem aot dis fala Universal Declarason ya evri 
nasen en pipol olketa mas trae fo achievim en keepim. Evriwan mas help fo 
teachim en lanem olketa pipol fo luk savve en uppim olketa raits en friidom blo 
wanwan. Evri groups wea pat blo gavman or nomoa mas waka fo findim beta wei fo 
mekem pipol evriwea lo wol ya kam fo luk savve lo olketa hiuman raits ya. </p> 

<p>&nbsp;</p>

<h4>Article 1</h4>  

<p>Evri man en mere olketa born frii en ikwol lo digniti en 
raits blo olketa. Olketa evriwan olketa garem maeni fo tingting en olketa sapos 
fo treatim isada wittim spirit blo bradahood.</p> 

<h4>Article 2</h4> 

<p>Evri wan nomata olketa garem difren kala, langus, siosi, 
status, man or mere from difren kantre, evri wan stil garem rait en friidom wea 
hemi lo disfala Declarason, en nomata man hemi kam from kantre wea garem difren 
politiks or status lo nara kantre, or hemi indipenden or nomoa, hemi stil garem 
olketa raits en friidom ya.</p> 

<h4>Article 3</h4> 

<p>Evriwan i garem rait lo laef, friidom en sekuriti blo 
olketa.</p>

<h4>Article 4</h4> 

<p>No eni wan sapos fo hemi slev blo nara man, dis wan hemi 
baraba tambu fo duim en babae no hapen lo eni kaen or eni wan.</p> 

<h4>Article 5</h4> 

<p>No eni wan babae panisim or tritim nara man no gud or 
mekem eni wan fo gare kil.</p> 

<h4>Article 6</h4> 

<p>Evri wan i garem rait lo eniwea fo loa luk savve lo 
olketa.</p>

<h4>Article 7</h4> 

<p>Evri wan luk semsem en garem taetol lo loa fo loa luk 
aftam olketa. Dis fala loa hemi mek sua dat fo luk daonim or tritim no gud nara 
man bikos lo rabis tingting hemi brekim disfala Declarason.</p> 

<h4>Article 8</h4> 

<p>Olketa nasinol kaonsels olketa i stap fo helpim evriwan  
stretem  kaen problems wea pipol luk  
daonim or tritim  no gud nara fala.  
Olketa fo helpim evriwan fo stretem bak kaen problem wea man no luk savve lo  
raits wea loa i givim lo evri wan.</p>  

<p>No eni wan bae hemi sapos fo kasem kaen wea olketa i 
arrestim or tekem fo no eni gud rison, forcim fo lusim ples blo hem, hemi kaen 
samting wea sapos fo no kasem eniwan.</p> 

<h4>Article 10</h4> 

<p>Eni wan wea go lo kot lo eni kriminol samting, olketa 
sapos fo garem fea hiaring.</p> 

<h4>Article 11</h4> 

<ol>
  <li>Lo loa, evri wan wea olketa chargim wittim eni kriminol 
samting, kot mas lukim olketa olsem olketa inocen kasem taem olketa provim dat 
olketa guilti.</li> 
  <li>No eni wan sapos fo guilti lo eni niu loa sapos kriminol 
samting or toktok olketa duim i lo taem wea olketa loa ya olketa no wakem yeti.</li> 
</ol>

<h4>Article 12</h4> 

<p>Lo loa hemi tallem dat no eni wan sapos fo go disturbim 
olketa famili, haus or olketa privet samting blo nara man en no eni man sapos 
fo trae spoilem nara man.</p> 

<h4>Article 13</h4> 

<ol>
  <li>Evriwan olketa frii fo muv raon en stap eniwea lo insaed  
kantre blo olketa.</li> 
  <li>Evriwan bae savve go aot lo eni kantre, nomata lo blo olketa  
seleva, en olketa savve go baek lo kantre blo olketa.</li> 
</ol>

<h4>Article 14</h4>  

<ol>
  <li>Evriwan olketa garem rait fo go lo olketa nara kantre sapos  
olketa kasem trabol lo kantre blo olketa.</li> 
  <li>Dis fala rait bae hemi hard fo waka sapos olketa kaen trabol  
wea hemi go againstim tingting blo United Nations or hemi kriminol samting.</li> 
</ol>

<h4>Article 15</h4>  

<ol>
  <li>Everiwan olketa garem rait fo memba lo eni kantre.</li> 
  <li>No eni man savve stopem nara wan fo memba lo eni kantre, lo  
sem taem olketa hard fo stopem tu sapos olketa laek memba lo eni niu kantre.</li> 
</ol>

<h4>Article 16</h4>  

<ol>
  <li>
    Olketa man en mere wea kasem taem wea olketa savve maret, bae  
savve maretem eniwan blo difren ples, kantre or siosi en garem famili.</li> 
  <li>
    Maret mas samting wea man en mere evriwan mas laek fo duim en  
no eniwan forcim.</li> 
  <li>
    Olketa famili hemi impoten tumas en kantre mas luk aftam  
olketa.</li>
</ol>

<h4>Article 17</h4>  

<ol>
  <li>
    Evriwan olketa garem rait fo ownim propati, seleva or wittim  
olketa nara pipol.</li> 
  <li>
    No eni wan hemi garem rait fo aotim propati blo nara man.</li> 
</ol>

<h4>Article 18</h4>  

<p>Evriwan i garem rait en friidom lo  tingting blo olketa seleva en lo siosi blo  
olketa. Dis wan hemi meanim dat if man laek changim siosi or belif blo hem,  
hemi frii fo duim dis wan. Evri wan mas savve teachim, practisim or preya lo  
siosi blo olketa en no frait fo som aot.</p>  

<h4>Article 19</h4> 

<p>Evri wan i frii fo som en talem wanem tingting blo olketa. 
Dis fala rait hemi coverim sapos man laek lukaotim or tekem or givim enikaen 
infomesin lo eni wei en eni wea hemi laek fo duim.</p> 

<h4>Article 20</h4> 

<ol>
  <li>
    Evriwan olketa garem rait wea olketa bae frii fo mekem eni 
asembli or asociasen.</li> 
  <li>
    No eni wan bae hemi joinim eni asociasen bikos olketa forcim 
lo hem.</li> 
</ol>

<h4>&nbsp;Article 21</h4> 

<ol>
  <li>Evriwan olketa garem rait fo tek pat or fo siusim eniwan fo  
representim olketa lo gavman blo kantre blo olketa.</li> 
  <li>
    Everiwan olketa garem semsem rait go lo olketa public service  
lo kantre blo olketa.</li> 
  <li>
    Olketa biki man blo gafman bae hemi stand up lo will blo  
olketa pipol. Olketa elekson wea ikwol en fea nao i showem dis fala will.</li> 
</ol>

<h4>Article 22</h4>  

<p>Evri memba blo komuniti olketa garem rait fo garem sosol  
sekuriti en evri kantri mas waka wittim olketa organisation en olketa risoces  
blo olketa, en wittim olketa nara kantre mekem olketa pipol blo olketa luk  
savve wanem nao olketa ekonomik, sosol en kaltrol raits blo olketa.</p>  

<h4>Article 23</h4>  

<ol>
  <li>
    Evriwan i garem rait fo waka, fo siusim wanem kaen waka nao  
olketa i laek fo duim en wanem kaen samting nao lo waka ples blo olketa en fo  
mekem olketa garem protecsen againstim kaen no garem waka.</li> 
  <li>
    Evriwan i garem rait fo tekem pei wea fittim waka olketa i  
duim.</li>
  <li>
    Evriwan wea waka olketa garem rait fo garem gud fala pei or eni  
sosol protecsen wea bae helpim olketa en famili blo olketa.</li> 
  <li>
    Everiwan olketa garem rait fo formim en fo joinim tred unions  
fo luk aftam olketa intres blo olketa.</li> 
</ol>

<h4>Article 24</h4> 

<p>Evriwan garem rait fo relax en rest en fo garem samfala  
holide wea olketa stil tek pei, en olketa taem blo waka hemi sapos fo hemi ovam  
tumas.</p>

<h4>Article 25</h4>  

<ol>
  <li>
    Evriwan garem rait fo stap gud wea olketa garem kakai, kaliko,  
haus en babae hemi isi fo olketa nara help wea olketa bae needim. Evriwan garem  
rait fo garem sekuriti sapos olketa no garem waka, olketa siki, polio, olo  
tumas or fo olketa mere hasban blo olketa die finis en eni wan moa wea garem  
kaen problem wea bae mekem olketa hard fo luk aftam olketa seleva.</li> 
  <li>
    Olketa mami en olketa pikinini olketa sapos fo garem rait fo  
garem care en help en nomata eni pikinini i born garem dadi or nomoa, olketa  
savve garem sem sosol protecsen.</li> 
</ol>
<h4>Article 26</h4> 

<ol>
  <li>Evriwan olketa  
garem rait lo skul. Skul hemi sapos fo frii, fo everiwan lo olketa pramari en  
impoten levol. Hemi impoten dat evri pikinini mas go lo pramari skul. Kaen  
skul fo man savve garem waka hemi sapos fo isi fo eniwan savve tekem. Fo skool  
hae go moa, bae olketa pipol wea skul gud finis en garem gud risolt nao bae  
savve tekem.</li> 
  <li>Skul hemi sapos fo help buildim up wei blo olketa pipol en fo  
mekem strong respect blo olketa fo human raits en hem sapos fo help fo buildim  
up frensip, fo buildim up frensip mele wan difren kantre, pipol en olketa  
difren preya group mekem olketa understandim isada en savve stap gud wittim  
isada. Evriting ya bae helpim United Nations fo keepim gud pis.</li> 
  <li>Olketa mami en dadi i garem rait fo choosim wanem kaen  
edukason nao bae pikinini blo olketa i garem.</li> 
</ol>

<h4>Article 27</h4>  

<ol>
  <li>Evriwan olketa frii fo tek pat lo kastom laef lo komuniti blo  
olketa en fo olketa sharim eni gud samting wea i kam aot lo olketa niu  
teknologi olsem lo saed lo olketa niu medsin, computa en olketa kaen samting  
olsem.</li>
  <li>Evriwan garem rait fo protectim eniting blo olketa, or eniting  
olketa wakem.</li> 
</ol>

<h4>Article 28</h4>  

<p>Evriwan olketa garem rait fo garem eni sistem or oganaesesin  
wea bae hemi helpim olketa fo understandim en practisim olketa raits en  
friidoms lo disfala Declarason.</p>  

<h4>Article 29</h4> 

<ol>
  <li>Evriwan i garem waka go long olketa komuniti blo olketa biko  
bae hemi helpim  olketa seleva fo  
buildim up olketa gud wei.</li> 
  <li>Loa nao bae hemi luk savve hao mas raits en friidoms wea bae  
garem. Dis wan hemi fo mek sua dat pipol bae luk savve en respectim raits en  
friidom blo nara man. No onle dat wan bata insaed lo eni demokratic kantri loa  
hemi stap fo mek sua dat pablic oda i stap, pipol luk savve wanem nao gud en no  
gud en fo luk aftam intres blo kantre ya en olketa pipol lo hem, follom aedia  
blo demokraci.</li> 
  <li>Olketa raits en friidoms ya pipol mas onle practisim follom  
olketa tingting lo wei en hao olketa United Nations i puttim.</li> 
</ol>
<h4>Article 30</h4> 

<p>No eni kantri, group or man savve usim eni toktok insaed  
disfala deklaration fo duim eniting wea bae hemi spoilem eni wan lo olketa  
raits en friidoms wea i lo dis fala Declarason.</p>  



</div>


</font><br>


     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
