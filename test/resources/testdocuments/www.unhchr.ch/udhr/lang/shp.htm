<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Shipibo-Conibo, ">
<title>OHCHR: Shipibo-Conibo () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="shp_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="shp_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/shp.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="shp.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Shipibo-Conibo Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">15,000 (1976)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Panoan family and is spoken by nearly 15,000 people, especially in the north-western middle Ucayali River area.</span><br>
    <br>

    <br>
    <span class="highlighttxt">
    Received: 19980525<br>
    Posted: 19980826<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>JATIBIAINOA JONÍ COSHIBAON, JASCAASHON JACON JAHUEQUL ARESTI JONIBAON 
JAHUEQUESCAMABÍ ITIAQUIN SHINANA</h3>

<p>Jascarabo ashonra ja Naciones Unidasnin joni coshibo tsinquishon, jatíshonbi 
shinanshon, jatíbiain janbíssacana iqui, ja diciembre oshe chonca neteyatian, jainoash 
1948 baritian.</p>

<p>Ja shinancana joibora rebestanquin huishacana iqui, ja quirica pei meran icábo. Ja 
aquin senenhas&quot;honra ja tsinquitabaon, jatíbiainoa joni coshibo yoia iqui, ja 
shinancana joi jatíbiain janbissacanti; yoyo ashon, jahueraqui icárin ishon 9nancanon 
ishon. Requemparira onancanti iqui escuelancoshon, jahueranoqui quirica acanai, 
jains&quot;honbo. Huestíorashonbi onanyamatira yamaque nato joi, jatíshonbi onancanti 
riqui; huetsa apoya jonibo ishonbi, jainoas jato namanri icá mainmea is'honbi; huetsa 
quesca jonibaonbira onantiqui.</p>

<h4>JA JOII ICÁBO ONANTI</h4>

<p>ICONSHAMAN SHINANSHON SHINANA IQUl, jatíbi noa mescó jonin baquebo, jascara iquetian 
huetsabaonribi noa joi nincáshonti iqui. Jaticashbira jacon jahuéqui ati shinanya 
itiqui. Jatíshonbi moa nato jahuéqui onancanquetianra, jacon jahuéqui aresti tsonbi noa 
pecáoriamatima iqui; tsonbi noa yancabires jahueatima iqui; jatian jaconma masá teneti 
nato neten yamatiqui, ja onancanquetiampari.</p>

<p>ICONSHAMAN SHINANSHON SHINANA IQUl, jonibaon jaconma shinanshon huetsabo jaton aresti 
shinan amayamaa iqui. Jascara shinancanainoasha, jonibaon jahuéqui acainbi huetsabaon 
jaconmaanresa iqui. Ichara jacanque, huetsaboqui jaconmai shiroaibo, yoina quescaaquin 
amisaibo, jascaashon jatibi joni rabinmai.</p>

<p>Icashbi rama iqui joibo moa janbísacana, jacaya jonin quiquinbiresaquin manaa 
jahuéquibo, jaqui coshinoshon. Jascara copí iqui huetsa joniboquibires raquétan jatima 
nato neten. Jainoas'h huetsabaonribi mia yonoquin onitsapi imatima iqui, noibatibires j 
ahuéquiomashoco mia jatima iqui.</p>

<p>Jainoash jatíbi jonira raquétan itima iqui yoyo iqui jahuen queena joi yoii, ishonbi 
huetsabo jaton shinan jaconmaamatima iqui, ja yoyo icatonin. Jainshon ati iqui queens'hon 
Diosen joi iconhaquin, iamashon jahueratocayaqui jan oinna icon joi iqui ishon, ati iqui 
iconhaquin.</p>

<p>ICONSHAMAN SHINANSHON SHINANA IQUl, ja jonin baquebaon ati jacon shinan japaricaya 
senenhati jahuequescamabi iquetian apon esecan jato aquinti iqui; ja jaconma shinanya 
jonibaon ja pecáoritaanan jonibo masá tenematimaaquin, jaton aresti shinan 
jahuequescamaribi iquenbi jato amayamanaquetian. Ja shinan iqui jatíbi jayá iti. Jatian 
moa jascara masá jahuéqui teneti atipanyamaash ja jaconma shinanya joni betan 
reteananai, jacon icasi.</p>

<p>ICONSHAMAN SHINANSHON SHINANA IQUl, japaricaya non senenhati jahuéqui, huetsa main 
icá jonibo betan jaton apobo betanribi noa jaconananash jati.</p>

<p>ICONSHAMAN SHINANSHON SHINANA IQUl, ja jatíbi jonibo ja Naciones Unidas tsinquítiain 
icábaon yoicana iqui huestíora Quirica huishá meran; huestiora huestiorabo iqui 
jahuequescamabi jaton queena jacon jahuéqui aresti. Jainoash jatíbi joniboribi iqui 
jahuequescamabi, yoyo icaitian huetsabaon nincáresti. Ja huestiora jonibo iqui jahuéqui 
ati shinanyabo, jainoash ainbobo jascáribi iqui benbo quescáribi. Ja Quiricaninra 
yoicana iqui, jatíbi jonibo aquinti, jaticashbi jaconash jacantiaquin; jainoash jaton 
icábo jaconi beboncatiaquin, jatian bebon quirica onanribi icantiaquin.</p>

<p>ICONSHAMAN SHINANSHON SHINANA IQUl, ja huetsa maimeabo ja Naciones Unidasnin coshibaon 
aquinananoshon yoicana iqui, ja jatíbí nato maimea jonin jaton aresti jacon shinan 
senenhacanon ishon, jahuequesca ishon huetsabaon jascara shinan pecáori amanaquetian.</p>

<p>ICONSHAMAN SHINANSHON SHINANA IQUl, ja yoia senenhaquin jatíbi apobaon requenpari ati 
iqui, jatíbi jahuen jqnibo onanmaquin, huestiora huestiorabo. Non jacon jahuéqui 
acaitian huetsabaon noa oinrestiqui noa onsatanquin. Jaton queena jahuéqui arestira 
jahuequescamabi iqui, ja shinanra tsonbi pecáori atima iqui.</p>

<p>Jascarabo iquetian shinans'honra</p>

<p>JATIBIAINOA JONÍ COSHIBO TSINQUISHON</p>

<p>NATO HUISHACANRA ONANTIAQUIN YOIAI JA JONIN BAQUEBAON JACON JAHUEQUl ARESTI SHINAN iqui 
jaticashbi ja shinanya iti; huestiorabira ja shinanhoma itima iqui nato neten. Huetsa 
maimea apobaonra jahuen jonibaon jascara jacon shinan aresti onanshon senenhati yoiti 
iqui, jatíbiain. Jascara acantira jato jatíbíain yoiti iqui, escuelancoshon jato 
asheacanon ishon, jainshon jato queshanquin rebesti iqui, jatíshonbi onancanon ishon; 
jainshonribi onancanti iqui, jascatash ja esébo onanas'h noa jati.</p>

<h4>ARTICULO 1.</h4>

<p>Jatíbi joninra huetsa jonibaon yoiai nincáresti iqui, jahueraquibi jaconmai iamaquin; 
jainoash jahuen queena jacon jahuéquibo ati jahuequescamabi iqui, tsonbira amayamatima 
iqui. Jaticashbira jascara aresti jacon shinanya iti jahuequescamabi iqui, 
jahuequescarainoash picota joni inonbi. Huestiora huestiorabora jahuéqui ati shinanya 
iqui; jainshon onanribique jahueratoqui jacon iqui jainoash jaconma iqui ishon. Ja copira 
huetsa jonibires inonbi non jato jaconharesti iqui, non huetsabi non acai quescaaquin.</p>

<h4>ARTICULO 2.</h4>

<p>Jahuequescashonbira tsoabi non amayamatima iqui nato Huishá meran yoia quescá 
acasaitian, benbo iamaash ainbo inobira non jato amaresti iqui. Jainshonra non amaribiti 
iqui huetsa quesca jonibo inonbiribi, jahuequesca jisá yoraya iquenbi; jahuequescati yoyo 
icai inonbi; jaton acátoninbiribi Diosquiriti icá joi iconhacanaitian jato amayamatima 
iqui; huetsa apobires chibanaibo inonbi, jahuen. Él shinanbiribi huetsaresibi iquenbi; 
huetsa maimea joni inonbi; jato namanrí quiquinmashoco inonbi, jahuéquioma joni inonbi, 
huetsa jahuéquibires inonbi jato amayamatima iqui, jatíbi jonibo.</p>

<p>Jainshonribira non jato amayamatima iqui, jato namanbires icá mainconia joni, jainoash 
huetsa mainconia joni inonbi, non jato amaresti iqui.</p>

<h4>ARTICULO 3.</h4>

<p>Huestiora huestíorabora jati jahuequescamabi iqui, tsonbira retetima iqui, jainoash 
jahuen queena jacon jahuéqui ati. Jainoashshibi quiquinbiresi jatoqui chipoti iqui, 
tsonbi jaconmatima shinanash.</p>

<h4>ARTICULO 4.</h4>

<p>Tsoabira itima iqui copí biimabi huetsabores ashoni yanca yonocaati; quiquinbires 
atima jahuéqui riqui, joni iboashon inaati.</p>

<h4>ARTICULO 5.</h4>

<p>Tsonbira huetsa joni, yoinna acai quescaaquin jaconmaquin masá tenemati yamaque.</p>

<h4>ARTICULO 6.</h4>

<p>Huestiora huestiorabora huetsa jonibires acai quescaaquin jaconhaquin apon ati iqui, 
jahuequescarain joni caa inonbi.</p>

<h4>ARTICULO 7.</h4>

<p>Ja non mainmea esé copira apobaon jatíbi joni huetsabo acai quescaaribaquin shinanti 
iqui. Jainshon jato coiranti iqui, huetsa quesca jonibo inonbi. Jainshonnbira coiranti 
iqui, huetsabaon jatíribibo jaton queenabo nato Huishá meran yoiai quescá acasainbi 
amayamanaquetian.</p>

<h4>ARTICULO 8.</h4>

<p>Jahuetianqui huestiora joni yancabires jaconmacanai apon esé meran yoiai 
quescámaaquin jara jahuequescamabi iqui, coshiboiba ja cati. Ja joni coshibaonra aquinti 
iqui, ja huetsabaon yancabires j aconmaitian.</p>

<h4>ARTICULO 9.</h4>

<p>Tsonbira yataanan cárcel meran huetsabires niatima iqui, ja apon esecan yoiai 
quescáma acá onanshonmabi. Jainoash jahuen mainmeashbi tsoabi potaacatima iqui, apon 
esecan yoiai quescáma jaconma acáma icás'h.</p>

<h4>ARTICULO 10.</h4>

<p>Huestíora jonin jaconma acá yoicanquetianra, jahuequescamabi iqui, ja apon jascaati 
yoia acaiton jato yocáyompariti, iconmeinqui ishon onannoshon. Jainoash jonin yoiabi 
huetsa yoitimaitianra, jahuequescamabi iqui, ja apon jascaati yoia acai joniiba queenash 
jabo cati, jan aquinnon icash. Jahuequescamabiribi iqui ja jonin icha naposhon jato 
benshoshonti, ja copi icanai jahuéqui. Jascaashon onantí iqui, jahueratonacayarin ja 
yoia joi icon ishon jainoash jahuerato jahuéquiboqui apon esé meran yoiai quescáma iqui 
ishon, onánoshon. Ja apon jascaati yoia acai jonin jato benshoashonti iqui senenbires, 
huetsa quesca jonibo inonbi. Jainshon huetsabicho aquinshon huetsa aquinyamatima iqui. 
Jahuequesca ishon jahuen onana joni iquetian ati iqui jabicho aquinquin. Jainshon aquinon 
is'hon copíaa iquetianbiri, jahuequesca is'hon huetsa jahuéqui copíboribi; ja apon 
jascaati yoia acaiton jato jascaatima iqui, senenbirescaya jato aquinti iqui.</p>

<h4>ARTICULO 11.</h4>

<ol>
  <li>Huestiora jonin jaconma acá yoicanquetianra joni coshibaon shinantimapari iqui, acona 
    riqui ishon. Jascaashon huetsabo ja oinnabo yocáyompariti iqui, aconarin iamaash 
    acámarin ishon onános&quot;hon. Jascara jonira bamaacanti iqui joni icha sharanshon, ja 
    apon esecan yoiai quescaaquin, jatianra coshibaon acona onanshamanshon bamaati iqui.</li>
  <li>Jainshon huestiora jonin atiqui huestíora jahuéqui ja atima apon esecan yoiamapari 
    jahuéqui. Jatian moa jascara acá pecáo apon esé picoti iqui, jascara jahuéqui 
    jahuescashonbi atima; jatianra apon ja joni masá tenematí yamaque, jascara esé 
    picotamatian acá iquetian. Jainshonribira jato atí iqui masá tenemaquin, ja jaconma 
    aquetian masá tenemati apon esecan yoiai quescáres. Jainshon moa jascara jaconma acá 
    pecáo, huetsa esé apon picoti iqui, jascara jonibo bebonbires masá tenematí; jascara 
    iquenbi ja bená esecan yoiai quescá atima iqui, jascara esé picotamatian acá iquetian.</li>
</ol>

<h4>ARTICULO 12.</h4>

<p>Tsoabira huetsabaon jahuéqui acai sharan niacaatima iqui icasquin jato yocatashmabi. 
Jainoash jahuen rarebo sharanbira itima iqui yocatama icáshbi, niacaati. Jainoash jaton 
s'hobonbira itima iqui jiquii, jiquicasquin jahuen ibobo yocatashmabi. Jainoashshibira, 
huetsabo quirica bemacana jahuen ibo yocatamashonbi jahuetianbi yoyo atima iqui. Jainoash 
huetsabo yoii jaconmai itima iqui; jaton icáribira jaconmaquin yoinaantima iqui. Jascara 
jahuéquibo huestiora joni acanaitianra apon aquintí iqui, jaquiribi ahuetsáyamacanon 
ishon; jainshon jan acá joni masá tenemashontiqui ja acá copi, ja apon esé meran yoiai 
quescaaquin, huetsa quesca jonibo inobira jato apon aquinti iqui.</p>

<h4>ARTICULO 13.</h4>

<ol>
  <li>Ja icá maincobi icashbi huetsancobo joni catira jahuequescamabi iqui. Jainoash 
    jahueranoqui jatin queenai, jahuen queenai mai catótira jahuequescamabi iqui.</li>
  <li>Huestiora huestiorabora ja icá maimeash queenaash huetsa main caí picóti 
    jahuequescamabi iqui. Jainoash huetsa main caash jaquiribi jahuen mainco joríbatira j 
    ahuequescamabi iqui.</li>
</ol>

<h4>ARTICULO 14. </h4>

<ol>
  <li>Ja icá maincos'honbi joni jaconmaquin acanara jahuequescamabi iqui, huetsa main caash 
    jainoa apoqui chipótí. Jascataitianra jainoa apon aquinti iqui, jaconhain jatiaquin.</li>
  <li>Icashbi jaconma jahuéqui aquetian, jainoash nato Naciones Unidasnin yoiai quescá esé 
    senenhayamaquetian, jaconmaquin acana caquetianra, huetsa maimea aponbi jain imatima iqui, 
    jahue jahuéquibira menitima iqui.</li>
</ol>

<h4>ARTICULO 15.</h4>

<ol>
  <li>Huestiora huestiorabora jahuequescamabj iqui jaton icá mainconia jonishamanbi ití.</li>
  <li>Jahuen mainmea apon esé senenhaitianra, jainoa apon shinantima iqui, moara nato 
    mainmeama iqui ishon. Jainshon jahuen aresti jacon shinan pecáoriamatima iqui, jahuéqui 
    acasaitian amayamatima iqui, jahuen queena abánon ishon. Jainoash, joni tashquetash 
    huetsa mainmea icasai tianra, tsonbi imayamatima iqui.</li>
</ol>

<h4>ARTICULO 16. </h4>

<ol>
  <li>Moa anii senenas'h jatíbí joni, ainbo benooma jainoash benboribi huanooma jainoashibi 
    benomaata ianan huanomaata icásha jaton queenbo be tan bianananti jahuequescamaj iqui; 
    icashbi potábicho, jascatash jati iqui jatonbiribi. Mescó jisa joní iquetian oinshonra 
    tsonbi imayamatima iqui, huetsa mainmea joní iquenbi; Diosquiriti icá mescóas'hon joi 
    iconhai joni iquenbira imati iqui. Ja benbo huanooma ianan ainbo benooma, jainoash 
    benomaata betan huanomaatabo icásha, jahuequescamabj iqui, jahuen queenbo betan 
    biananantí; icás'hbi potábicho ja ainbaon benbon acai quescáribiaquin shinanaitian. Ja 
    moa biananashonra, ja rabéshonbi jaton queena jacon jahuéqui aresti jahuequ¿scamabi 
    iqui. Jatíbi jonira ainbo betan benbo inonbi moa biananana pecáo, jahuequescamabi iqui 
    potaananribiti, jascatash potaananti apon esé meran yoiai quescá iquetiamparires.</li>
  <li>Tsonbira huetsa joni, ianan ainbo inonbi teaboshon biananamatima iqui, ja bianananti 
    quiquini queencanamapari iquetian.</li>
  <li>Jonibo sharan riqui non papa, tita jahuen baqueboya, ja iqui huestiora rarebonin tapon, 
    jainoash rarebo peocootash caitai icásh. Jahuen papa betan jahuen titanra baquebo asheati 
    iqui, jahueratoqui jacon iqui, jainoash jahueratoqui jaconma iqui ishon; jaton papan 
    jascaa jatíbi onani jonin baquebo beboncaresti iqui. Tsonbira jahuen papa betan tita 
    yocatamas'honbi baque bichintima iqui, onanhanonshon, iamaas'h yometsoquin. Huetsabaon 
    jascaai jonibora apon aquinti iqui, bichincantimaaquin.</li>
</ol>

<h4>ARTICULO 17. </h4>

<ol>
  <li>Huestiora huestiorabora iti iqui jaton mai iboaabo; jainoash huestíoratoninbicho 
    iboaabi jahuequescamabi iqui, jainoash ichashon iboati jahuequescamaribi iqui.</li>
  <li>Tsonbira huetsa jonin iboaa jahuéqui bichintima iqui, yancabires, jahue jahuequi 
    copimabi.</li>
</ol>

<h4>ARTICULO 18. </h4>

<p>Huestiora huestiorabora jahuequescamabi iqui, jahueratoqui jan shinana icon iqui ishon 
shinanshon joi iconhati. Jainoash jahuen queena quescaashon mescóashon Dios rabiti. 
Jainshon jan iconhai joi jeneshon, huetsa joi ja icon jisá iquetian shinanshon ja joi 
chibanara jahuequescamabj iqui. Janbichoshonbi iamaash ichashon inonbi jan iconhai joi 
huetsabo onámatira jahuequescamabj iqui. Jatora onanmati atipanque asheaquin, jainshon 
jahuen icátonin, jainshon jascaashon rabiaitonin, jainoash ja joi chibanai icásh jascara 
ití ishonquin.</p>

<h4>ARTICULO 19. </h4>

<p>Huestiora huestiorabora jaton shinanabobiribi yoyo ití jahuequescamabi iqui, jainoash 
jan shinana quescábobiribí jato yoíti. Tsonbira huetsabo jaton shinanabiribi yoyo 
icaitian jaconmaanrestirna iqui. Jainoash huetsabaon shinana joibo onantí jainoashshibi 
huetsabaon jaton shinananbi huishacana, jascarabo onancantira jahuequescamabi iqui. 
Jainshon jahuen shinana joibo j atíbiain jato asheatira jahuequescamabj iqui, j 
ahuequescaaquinqui jato as'heacasai, jascaashon jato ati. Jainoash huishacanribi, 
shinamanbi jato yoianan, radio meran, jainoash huetsa jahuéquininbires inonbi jato 
asheati, jahuequescamabi iqui.</p>

<h4>ARTICULO 20. </h4>

<ol>
  <li>Jatíbí jonibora huetsanconiashbires jainoash huetsabo betanbires jaton queena ati 
    shinanosh tsinquíti jahuequescamabi iqui. Jainoashshibi huetsabo betan rabéshon 
    jahuéqui atira jahuequescamabj iqui; icashbira ja tsinquíshon jaconmamisti 
    picocanaincoresa itima iqui.</li>
  <li>Tsonbira huetsabobires teashon jato betan rabéti imatima iqui, queenyamacanaitian </li>
</ol>

<h4>ARTICULO 21. </h4>

<ol>
  <li>Huestiorahuestiorabora jahuequescamabí iqui jaton maimeash coshi jiquití. Itira 
    atipanque ichashon apo imacana, iamaash jabiribi ponteshon imacana. Jainoash huetsabo 
    betan jaton coshi catótira jahuequescamabi iqui.</li>
  <li>Huetsabaonbires ati jahuéqui, jonibaon jaton jeman icá arestira jahuequescamabí iqui; 
    nescaraincobo, caritiran niti, plasain yacáti, caron pasiani cati, jainoash huetsa quesca 
    jahuéquibires ati inonbi atira jahuequescamabi iqui.</li>
  <li>Jaton queena quescáshamanhaquin coshibo ishon jan jato ashonti joni catócantira 
    jahuequescamabi iqui. Ja moa anii senena joniboresa iti jahuequescamabi iqui, jainshon 
    jonibo coshi imanoshon catótiain jiquishon, jahuerato joniqui jahuen coshi itin queenai 
    ishon jonéshoco yoiti. Jahuetianbira huetsabo teashon ja coshi iti jonibo jato 
    catómatima iqui; jaton queenmanbiribira ati iqui ja imati catóquin. Jahuerato joniqui 
    ichashon ja catócana iqui, ja jonira iti iqui coshi jiquii, jatíshonbi imacana.</li>
</ol>

<h4>ARTICULO 22. </h4>

<p>Jatíbi joni jahuéquioma itin raquétimara jahuequescamabi iqui. Huestíora mainmea 
jonibaonra ja maimea jonibo onitsapitaitian aquinyamatima iqui, jascaashon joni coshibaon 
aquinti yoiai quescaashon. Jainshonribira huetsa maimeabaon aquinti iqui, huetsa 
mainconiabo onitsapitaitian, jainoabaonbi aquinabi mashcárescanquetian. Jonibaonra 
huetsabo aquintí iqui, jahuéquinin mashcácanaincobo. Jainshonnbira aquincanti iqui 
jaton tee benati, jatonbinis'h teetash jacannon ishon; j ainoas'h jascatash jati bens 
hocaacanon ishonnbi.</p>

<h4>ARTICULO 23. </h4>

<ol>
  <li>Jatíbi joní teetira jahuequescamabi iqui, jainshon jaton queena tee benatiribi. 
    Jainoashshibi jaconash teetíain teetira, jahuequescamabi iqui, jainoash queenash 
    teenoshon benashon nocotira, jahuequescamabi iqui.</li>
  <li>Jatíbi joninra ja teebires aquin huetsan biaitiiribi copí bití jahuequescamabi iqui. 
    Jahuetianbira jato teemashon rnescóaquin jato copíatima iqui, jahue jahuéqui copíbi, 
    huetsaresibi joni inonbi, ainbo inonbi; jainoash huetsa jahuéqui copíbi atima iqui, jato 
    jascaaquin.</li>
  <li>Jatíbi teetai jonin jahuen copí senen bitira jahuequescamabi iqui; jan jahuen ahuin 
    betan baquebo j ahuéquiamati; jahuenbi mashcáyamanon ishon. Jahuetianqui jaconma 
    jahuéqui huinotai jaqui chipóti; jainoash jahuetianqui huestiora jahuéqui jan 
    mas'hcáyoraa acasabi jahuen copí biabi senenyamai, jascarabora apon eséain yoiai 
    quescaaquin aquinti iqui.</li>
  <li>Huestiora huestiorabora jahuequescamabi iqui jaton Sindicáto acanti (Sindicáto- 
    ichaash rabécana jahuéqui anosh) iamaash huetsabo betan rabetaires jaton tee jacon inon 
    icásh, itira jahuequescamabirib(iqui.</li>
</ol>

<h4>ARTICULO 24. </h4>

<p>Jatíbi jonira basí teetash tantití jahuequescamabi iqui, jahuen tee jenepariash.</p>

<p>Jainshonribira jato nete shehuinmaquin teematima iqui, netetiibi. Jainshonra jahuetio 
basichaa moa teemashon tantimati jahuequescamabi iqui; ishonbi ja teeyamai neten 
huetsatianbo copíati iqui.</p>

<h4>ARTICULO 25. </h4>

<ol>
  <li>Jatíbi jonira jahuequescamabi iqui, jan jatiatani iti, jan jahuen yorabi jainoas'h 
    jahuen ahuin betan jahuen baquebo isinaitian raomeemati senen; jan piti biti senen; chopa 
    biti; ja shoboati senen; benshoamisbo raonmashon jan copíati senen; jainoash huetsa 
    jahuéquiboribi ati senen. Jainshonribira aquinti iqui ja teeomabo, isinaibo, jahuen yora 
    iticoma copí teeyamaibo, benomaatabo, yosishocobo betan yoshanshocobo; jainoash jaconma 
    jahuéqui jahuen shinanamain huinotas'h jan jahuéati yamaquetianribi aquinti iqui.</li>
  <li>Titaboya jahuen baquebo jahuéquinin mashcáyoracanquetianra aquincanti iqui. Jatiibi 
    baquebora jahuéquinin aquincanti iqui, ja mashcáyoraabobicho, huetsa quesca jonibires 
    inonbi. Jahuen papa onantima baque jainshon papaya baque inonbira aquincanti iqui.</li>
</ol>

<h4>ARTICULO 26. </h4>

<ol>
  <li>Jahuequescamabi riqui jatíbi joni quiricanin asheti. Jainoash quirica aquin primaria 
    senenhatira iti iqui, copímabi ati. Jainoash primariain quirica senenhatira teashon 
    baquebo amati iqui. Jahuerato escuelancoqui jato tee meninoshon quirica onanmai, jatíbira 
    jato senenbires onanmati iqui, huetsa quesca jonibo inonbi. Jatíbí jonira huetsa 
    jonibaon acai quescaaribaquín quirica onantí jahuequesmabi iqui, ja bebonbires 
    onantiribí.</li>
  <li>Ja requempari escuelancoshon jato onanmatí riqui, jascatas'h benshocaatash jati. 
    Jainshonra jato onanmaribati iqui, jahueratoborin ja huestíorabaon ati jahuéqui 
    jahuequescamabí ishon. Jatian jonibo jacanti iqui, ja asheacana quescatiribí. 
    Jainshonñbira jato asheati iqui jatíbiainoa jonibo, huetsabobires inonbi, jatoiba 
    caquetian jato birestiaquin. Jainoas'h noibamissibi icánon ishon, huetsanconía joni 
    inonbi jato betan raenanantí iquí; huetsaresibi jonibo inonbí, huetsaresibiashon Dios 
    rabiaibo iquenbi, jato jaconhaanti iquí. Jainshonra jato asheanbati iqui escuelancoshon 
    ja Naciones Unidasnin esébo, ja esé iqui, jascatas'h jaconanash jati yoiai esébo.</li>
  <li>Jahuequesca escuela inonbi papabaon catóshon jaton queena escuelanco jahuen baquebo 
    imatira jahuequescamabi iqui.</li>
</ol>

<h4>ARTICULO 27. </h4>

<ol>
  <li>Huestiora huestiorabora jahuequescamabi iquí, jahuen jemancos'hon jatíbí jahuéqui 
    acasquin aresti, nato pishta ati, tsiniti picoti, ransatí ati, iamash huetsa jahuéquibo 
    aresti, jainoash huetsabaon acainco queenash ití jan beneti acaincobo; jascarabora 
    jahuequescamabj iqui. Jainoas'h jascaaribi iqui jahuéqui ashenoshon escuelancoshon onanti 
    nato quenéati, dibújantí, behua asheti, jainoash mescó jahuequibo; jonin jahuen 
    shinananbi acá asheti, jainoash jonin shinaman acátonin jayátiribi.</li>
  <li>Huestiora huestíorabaonra jahuen quirica huishaa coiranti j ahuequescamabi iqui, 
    huetsabaon yocatamashonbi jan acáquescaribiaquin huishashon janbi acá yoinaquetian, 
    iamaas'h jahuéqui acá oinnash nocona riqui inaquetian.</li>
</ol>

<h4>ARTICULO 28. </h4>

<p>Jarati iqui non apon esé picoa jatíbiain, ja jonibaon aresti shinan, nato Huishacan 
yoiaibo meran icá ati jahuequescamabi inon ishon.</p>

<h4>ARTICULO 29. </h4>

<ol>
  <li>Jatíbi jonira jaton ja senenhatiabires iqui, jaton jemanconiash. Jascara jaton ja 
    senenhati senenhaira, jainshon jato aresti shinan senenhaira icanti iqui, moa quiquina 
    joni.</li>
  <li>Jaton aresti shinan jahuequescamabi anosh, jainoash tsonbi jahueayamati inoshonra, 
    jonibo jaton mainmea apon eséqui coshiti iqui. Ja eséra iti iqui, tsoa joninbi 
    huetsabaon aresti shinan jahuenabicho acasquin masaatima esé. Jainoash ja eséra iti iqui 
    huetsabaon jatíbi jonibo jaconmaquin acaitian coiranti esé, jato jascaayamanon ishon. 
    Jainoash huetsabaona iquenbi jatíribibaon j aconmaannaquetian, iamash j aton mainshon 
    iboaa jahuéquibo huetsabaon jato jaconmaanresnaquetian; j ascarabo jato aquinti.</li>
  <li>Quiquinshaman atima jahuéqui riqui, jatíbi jahuéqui aresti jahuequescamabí iquenbi, 
    ja Naciones Unidasnin shinanama quescá atí, ja esé meran yoíai quescá 
    senenhashontíma.</li>
</ol>

<h4>ARTICULO 30.</h4>

<p>Tsoa joninbira shinantima iqui, iamaash huetsa mainmea joninbira atima iqui shinanquin, 
nato Huishá meran icá esecanra yoiai, huetsabaon aresti shinan masaanti jatonabicho 
acasquin, ishon, jahuetianbira jascaaquin shinancantima iqui.</p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
