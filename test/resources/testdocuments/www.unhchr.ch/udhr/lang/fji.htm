<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Development Programme">
<meta name="keywords" 
   content="UDHR, Human Rights, Fijian, ">
<title>OHCHR: Fijian () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="fji_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="fji_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="fji.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Fijian Version</strong> <br>
<small>Source: United Nations Development Programme </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">650,000 (1991)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Fiji<BR><BR> <BR>Home Speakers: Kadavu, Northeast Vitu Levu, New Zealand, Vanuatu, Nauru.</span> <br>
    <br>
    <span class="highlighthead">Background</span> <br>
    <span class="highlighttxt">There are 330,000 speakers of Fijian in Fiji, about 46% of the population.  Predominantly used in the eastern half of Viti Levu and it's eastern offshore islands, Kadavu Island, Vanua Levu, Nayau, Lakeba, Oneata, Moce, Komo, Namuka, Kabara, Vulaga, Ogea.</span><br>
    <br>

    <br>
    <span class="highlighttxt">
    Received: 19990323<br>
    Posted: 19990323<br>
    Checked: 19990323
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>LAWA RARABA NI DODONU NI
LEWENIVANUA</h3>

<p>&nbsp;</p>

<p>Ena 10 ni Tiseba 1948, a  
vakadonuya qai kacivaka na Vale ni Bose Levu  ni Matabose Levu kei vuravura na Lawa Raraba ni Dodonu ni Lewenivanua. Sa  
volai tiko yani oqo na lewe ni Lawa. Ena toqai ena itukutuku ni veigauna na  
lawa oqo, ni vakadonui oti, era uqeti sara na lewe ni Matabose mera kucivaka ra  
qai “raica me kaburaki, vakaraitaki, wiliki qai vakamacalataki, vakauasivi e  
veikoronivuli kei na veitabana cava tale ni vuli. Me kua sara ni caka oqo ena  
dela ni veivakaduiduitaki ena vuku ni itutu vakapolitiki ni dua na vanua se  
vanua tu vakataki koya se vanua qali.”</p>  
  
<h4>IKAU</h4>  
  
<p>Ni yavu ni galala, lewa  
dodonu kei na sautu ena vuravura na noda vakadinata ni dodonu mera dokai mera  
raici tale ga vakatautauvata na lewe kece ga ni vuvale kawatamata,  
</p>  
  
<p>Ni na tubu na itovo  
vakadomobula e sokanu kina na lewaeloma ni kawatamata ke  
</p>  
  
<p>vakawaleni qai beci na  
dodonu ni kawatamata kei na kena vakatakilai ni ka levu duadua era nuitaka tu  
na lewenivanua na vuravura era na marautaka kina na tamata yadua na galala ni  
vosa kei na galala ni vakabauta vaka kina na galala mai na rere kei na leqa,  
</p>  
  
<p>Ni dodonu me taqomaki  
vinaka ena lawa na dodonu ni lewenivanua, me kua kina ni vakasaurarataki na  
tamata ena nodra vaqara bula mera saqata na veiliutaki e voravora qai ca,  
</p>  
  
<p>Ni bibi me sagai mera  
veimaliwai vinaka na veimatanitu,</p>  
  
<p>Nira sa vakadeitaka na  
lewe ni Matabose Levu kei Vuravura ena kena Lawatu na nodra vakabauta na dodonu  
ni lewenivanua me dokai qai kilai na yaga ni tamata yadua, ni tautauvata vinaka  
nodrau dodonu na tagane kei na yalewa ra qai nakita dei mera vakabulabulataka  
na toso vakaitikotiko kei na vueti cake ni ivakatagedegede ni bula mera galala  
kina vakalevu,</p>  
  
<p>Nira sa yalataka na  
matanitu era lewe ni Matabose mera na saga ena veitokoni ni</p>  
  
<p>Matabose Levu kei  
Vuravura mera vakabulabulataka na dokai kei na muri ni dodonu raraba ni  
lewenivanua kei na galala ni tamata yadua,</p>  
  
<p>Ni rui bibi me matata  
vinaka vei keda kece na dodonu kei na galala oqo me vakayacori rawa kina na  
vosa ni yalayala oqo,</p>  
  
<p>O koya gona</p>  
  
<p>E kacivaka kina</p>  
  
<p>NA VALE NI BOSE LEVU</p>  
  
<p>NA LAWA RARABA NI DODONU  
NI LEWENIVANUA oqo e dodonu mera na saga vakatautauvata kece sara na  
veimatatamata kei na veimatanitu mera kila ra qai nanuma deivaki na kena  
lewenivanua yadua kei na veitikotiko kece sara. Mera na saga mera vakavulica  
ena kena totaki na dokai ni dodonu kei na galala kece oqo kei na nodra saga  
tiko vakalailai me kilai qai muri vakararaba, vakavinaka, ena dua na matanitu  
me tete ina veimatanitu ena kedra maliwa na vanua tu vakataki ira kei na vanua  
qali.</p>  
  
<h4>Tikina e 1.</h4>  
  
<p>Era sucu ena galala na  
tamata yadua, era tautauvata ena nodra dokai kei na nodra dodonu. E tiko na  
nodra vakasama kei na nodra lewaeloma, sa dodonu mera veidokadokai ena yalo ni  
veitacini.</p>  
  
<h4>Tikina e 2.</h4>  
  
<p>Na tamata kece e nodra na  
dodonu kei na galala e tukuni tiko ena Lawa oqo, e sega ni dua me  
vakaduiduitaki ena vuku beka ni kawa, roka ni kuliniyago, tagane se yalewa,  
vosa, lotu, nanuma vakapolitiki se nanuma cava tale, vanua se itikotiko e  
cavutu mai kina, iyau, sucu se itutu cava tale. Me kua tale ga ni  
vakaduiduitaki e dua ena vuku ni matanitu se vanua e cavutu mai kina, ena  
vakasama beka vakapolitiki, vakaiyalayala se itutu ena vuravura, se mani vanua  
tu vakataki koya, vanua qali, koloni, se itutu cava ga.</p>  
  
<h4>Tikina e 3.</h4>  
  
<p>Na tamata kece e dodonu  
me bula, me galala, me taqomaki tale ga.</p>  
  
<h4>Tikina e 4.</h4>  
  
<p>Me kua ni dua me bobula  
se vakabobulataki; e vakatabui na bobula kei na veivakabobulataki ena  
kena mataqali kece sara.</p>  
  
<h4>Tikina e 5.</h4>  
  
<p>Me kua ni dua e  
vakararawataki, se vakacacani, me caka vua se totogitaki ena itovo e sega ni  
vakatamata, e veivakalolomataki.</p>  
  
<h4>Tikina e 6.</h4>  
  
<p>Na tamata kece e dodonu  
me raici vakatautauvata ena liga ni lawa.</p>  
  
<h4>Tikina e 7.</h4>  
  
<p>E tautauvata kece na  
tamata ena liga ni lawa, mera taqomaki kece tale ga ena lawa, me kua ni dua me  
vakaduiduitaki. Na tamata kece e sega ni dodonu me  vakaduiduitaki ena vuku ni dua na tiki ni Lawa oqo se me uqeti me  
vakaduiduitaki.</p>  
  
<h4>Tikina e 8.</h4>  
  
<p>E nodra dodonu na tamata  
kece me rogoci vinaka na nodra kisi ena dua na mataveilewai cicivaki vinaka ena  
nona matanitu kevaka e beci na nona dodonu e maroroi tu ena lawatu se ena lawa.</p>  
  
<h4>Tikina e 9.</h4>  
  
<p>Me kua ni dua e vesu,  
qaqauraki, se me lesavi vakailoa</p>  
  
<h4>Tikina e 10.</h4>  
  
<p>E dodonu ni tamata kece  
me rogoci vakatautauvata, vakadodonu, ena mataveilewai e tu vakataki koya qai sega ni  
veitovaki me macala kina na nonu dodonu kei na ka me cakava ena cala e beitaki kina.</p>  
  
<h4>Tikina e 11.</h4>  
  
<ol>  
  <li>E dodonu ni tamata  
kece e beitaki ena dua ena cala me nanumi ni sega. ni cala me yacova ni sa qai  
vakacalai dina ena lawa ena veilewai a vakatarai kina me valataka na nona kisi.</li>  
  <li> Me kua ni dua e  
beitaki ena cala ena vuku ni ka e cakava se sega ni cakava kevaka e sega ni wili me cala ena  
lawa ni vanua se lawa ni vuravura ena gauna se cala kina, me kua tale ga ni tau  
vua na itotogi bibi cake mai na itotogi se vakamuri tiko ena gauna e cala kina.</li>  
</ol>  
  
<h4>Tikina e 12.</h4>  
  
<p>Me kua ni dua e  
vakasaurarataki me baleta na nona bula, vuvale, itikotiko, se  ivola, se me beci o koya kei na kena  
irogorogo. E dodonu ni tamata kece me taqomaki ena lawa mai na cakacaka se  
veivakacacani vaka oqo.</p>  
  
<h4>Tikina e 13.</h4>  
  
<ol>  
  <li> E dodonu ni tamata  
kece me veitosoyaki qai vakaitikotiko ena loma ni nona vanua.</li>  
  <li> E dodonu ni tamata  
kece me biuta na vanua cava ga, wili kina na nona vanua, se me lesu i nona  
vanua dina.</li>  
</ol>  
  
<h4>Tikina e 14.</h4>  
  
<ol>  
  <li>E dodonu ni tamata kece  
me saga qai marautaka nona kerea me bula ena dua na vanua me kua kina ni  
vakatotogani.</li>  
  <li> Me kua ni  
vakayagataki na dodonu oqo kevaka e vakacacani ena vuku ni basulawa e sega ni yavutaki  
vakapolitiki se ena vuku ni cakacaka e veicalati kei na inaki kei na vakasama ni Matabose Levu  
kei Vuravura.</li>  
</ol>  
  
<h4>Tikina e 15.</h4>  
  
<ol>  
  <li>E dodonu ni tamata kece  
me lewe ni dua na vanua.</li>  
  <li> Me kua ni dua e  
vakasaurarataki me kua ni tiko ena nona vanua se me veisautaka na vanua e sa volai kina.</li>  
</ol>  
  
<h4>Tikina e 16.</h4>  
  
<ol>  
  <li> E dodonu ni tagane  
kei na yalewa sa tamatabula, veitalia na nodra kawa, vanua se lotu, mera vakamau ra qai  
tauyavutaka nodra vuvale. E dodonu me tautauvata tiko ga na nodra dodonu nira  
vakamau, ni vakamau oti kei na gauna ni sere.</li>  
  <li> Me rau qai vakamau ga  
e lewe rua ke rau vinakata rau qai vakadonuya ruarua.</li>  
  <li> E yavu dina qai yavu  
dodonu ga ni bula vakaitikotiko na vuvale, sa dodonu kina me taqomaka na vuvale na  
vanua kei na matanitu.</li>  
</ol>  
  
<h4>Tikina e 17.</h4>  
  
<ol>  
  <li> E dodonu ni tamata  
kece me taukena na iyau, me nona ga se taukena vata kei na so tale.</li> 
  <li> Me kua ni dua e kovei  
vua na nona iyau.</li>  
</ol>  
  
<h4>Tikina e 18.</h4>  
  
<p>E nona dodonu na tamata  
kece na galala ni vakasama, lewaeloma kei na lotu; e okati ena dodonu oqo na galala me  
veisautaka na nona lotu se vakabauta, kei na galala me vakaraitaka na nona lotu  
se vakabauta ena nona veivakavulici, vakaitovotaka, sokalou qai vakamuria, se cakava  
duadua sc cakava vata kei ira tale e so, ena matanalevu se cakava vakataki koya.</p>  
  
<h4>Tikina e 19.</h4>  
  
<p>E dodonu ni tamata kece  
na galala me vakamacala se soli vakasama; wili ena dodonu oqo na galala me tukuna nona  
nanuma qai sega ni vakacacani. Me vakasaqara tale ga, ciqoma, tukuna na  
itukutuku kei na vakasama ena tabana ni itukutuku cava se vanua cava ga e tiko  
kina.</p>  
  
<h4>Tikina e 20.</h4>  
  
<ol>  
  <li> E dodonu ni tamata  
kece na galala me soqovata qai veimaliwai ena vakacegu.</li>  
  <li> Me kua ni  
vakasaurarataki e dua me lewe ni dua na isoqosoqo.</li>  
</ol>  
  
<h4>Tikina e 21.</h4>  
  
<ol>  
  <li> E dodonu ni tamata  
kece me vakaitavi ena matanitu ni nona vanua, se vakaitavi sara ga kina se ena vukudra na  
mata a digitaka ena galala.</li>  
  <li> E dodonu ni tamata  
kece me vakayagataka vakatautauvata na veiqaravi ni matanitu.</li>  
  <li> Na lewa ni matanitu  
me yavutaki ena nodra lewa na lewenivanua; e tau na nodra lewa ena veidigidigi  
me dau caka vagauna, vakadodonu tale ga. Me dolavi raraba qai vakatautauvata na  
veidigidigi ena nodra digidigi lo se dua na ivakarau ni digidigi vaka oya ena galala.</li>  
</ol>  
  
<h4>Tikina e 22.</h4>  
  
<p>Na tamata kece, ni lewe  
ni dua na itikotiko, e nodra dodonu me taqomaki ena vanua e tiko kina, me soli tale  
ga vei ira, ena sasaga ni nodra matanitu se ena nodra veitokoni na veimatanitu me salavata  
kei na ituvatuva kei na iyau ni matanitu yadua, na nodra dodonu vakailavo, vakaitikotiko,  
vakavanua. E bibi na dodonu oqo ena vuku ni nodra dokai kei na vakavinakataki ni  
nodra itovo.</p>  
  
<h4>Tikina e 23.</h4>  
  
<ol>  
  <li> E dodonu ni tamata  
kece me cakacaka, me lewa nona cakacaka, me vinaka qai caka vakadodonu na kena isau  
kei na ivakarau ni cakacaka, me taqomaki tale ga mai na sega ni cakacaka.</li>  
  <li> E dodonu ni tamata  
kece me saumi vakadodonu ena cakacaka e cakava, me kua na veivakaduiduitaki.</li> 
  <li> E dodonu ni tamata  
kece e cakacaka me dodonu qai vinaka na kena isau me ratou bula vinaka kina, me  
dokai tale ga kina o koya kei na nonu vuvale, me qai tokoni, ke gadrevi, ena sala ni  
veivuke rale e so</li>  
  <li> E dodonu ni tamata  
kece me vakaduria se lewena na unioni me taqomaki kina.</li>  
</ol>  
  
<h4>Tikina e 24.</h4>  
  
<p>E dodonu ni tamata kece  
me vakacegu, me gade me veirauti tale ga nona gauna ni cakacaka qai saumi ena  
nona gauna ni gade vakayabaki.</p>  
  
<h4>Tikina e 25.</h4>  
  
<ol>  
  <li> E dodonu ni tamata  
kece me vinaka na nona ivakarau ni bula me bula kina o koya kei na nona vuvale,  
bau kina na kakana, isulu, vale, veiqaravi vakavuniwai kei na ka ni veivuke tale vaka oya, na  
dodonu tale ga me vukei ke sega nona cakacaka, tauvimate, vakaleqai na yagona, mate  
o watina, qase, se dua tale na leqa e sega ni cakava rawa kina e dua na ka.</li>  
  <li> E dodonu mera qaravi  
vinaka ra qai vukei na tina kei na luvedra. Se sucu na gone ena loma ni vakamau se sega,  
e dodonu mera na vukei tiko ga vakatautauvata.</li>  
</ol>  
  
<h4>Tikina e 26.</h4>  
  
<ol>  
  <li> E dodonu ni tamata  
kece me vuli. Me kua ni saumi na vuli, vakabibi mada ga ena paraimari, ena cala tale  
ga ke ra sega ni vuli no gone era tiko ena yabaki ni bula ni paraimari. Me na tiko  
vakarawarawa na vulitara kei na vulitorocake. Me na dola tale ga na vulitorocake vei  
ira kece era yacova.</li>  
  <li> Me vagolei na vuli  
ena kena bucini na itovo vinaka kece, me vaqaqacotaki tale ga na dokai ni dodonu ni  
lewenivanua kei na galala yadua. Me vakabulabulataka na vuli na veikilai, veivosovosoti  
kei na veiwekani vakamatanitu, vakamatatamata, se vakamatalotu, me qai  
vamuria na cakacaka ni tiko veisaututaki ni Matabose Levu kei Vuravura</li> 
  <li> E nodra dodonu na  
itubutubu mera digia na vuli mera vuli kina na luvedra.</li>  
</ol>  
  
<h4>Tikina e 27.</h4>  
  
<ol>  
  <li> E dodonu ni tamata  
kece me vakaitavi kevaka e vinakata ena itovo ni bula ni nona vanua, me marautaka na  
droini, ivakatagi kei na veika vaka oya, me vakaitavi tale ga ena sasaga vakasaenisi,  
me vakila tale ga na kena yaga.</li>  
  <li> E dodonu ni tamata  
kece me taqomaki na yacana kei na ka e cakava ena saenisi, volavola, se droini.</li>  
</ol>  
  
<h4>Tikina e 28.</h4>  
  
<p>E dodonu ni tamata kece  
me lewe ni itikotiko e tuvanaki maqosa ena nona vanua se vanua tani me muri kina  
vakavinaka na dodonu kei na galala e virikotori ena Lawa oqo.</p>  
  
<h4>Tikina e 29.</h4>  
  
<ol>  
  <li>  
    <p> Na tamata kece e tiko  
na nona itavi ina nona itikotiko me vakavinakataka kina na nona itovo.</li>  
  <li>  
    <p> Ni muria e dua na  
nona dodonu kei na nona galala, me na yalani kece vakatautauvata ena lawa, ni kilai qai  
dokai tale ga na nodra dodonu kei na galala tale na so, kei na kena vinakati me muri na  
itovo e vinaka, na itovo e yaga raraba, me tiko vinaka kina na noda itikotiko  
vakademokarasi. </li>  
</ol>  
  
<h4>Tikina e 30.</h4>  
  
<p>Me kua ni vakadewa e dua  
na ka ena Lawa Raraba oqo me nanuma kina e dua na Matanitu, ilawalawa, se  
tamata ni solia na dodonu me vakaitavi se cakava e dua na ka me vakaleqa kina na dodonu  
kei na galala era virikotori e ke.</p>  
  


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
