<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Candoshi-Shapra, ">
<title>OHCHR: Candoshi-Shapra () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cbu_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cbu_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/cbu.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="cbu.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Candoshi-Shapra Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">3,000 (1981)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Jivaroan family and is spoken by over 3,000 people. Bilingualism in Spanish is limited as there is strong preference for Candoshi.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>IN KIRAK -TSAPORONASOSH TPOTS ICHIGORO VANASIR TAPANA; SAMPATA MANTSIR 
TARINTSPA-ATCHA. </h3>

<h4>[Preamble]</h4>

<p>Mazinantsa: tpots vanasir tapi-ato ¿anoa mayamaha toxarachich? Kis tapi-ato ¿anoa 
mayamaha pachidchich? vatam tpotsiva. Pachidkinarich -Ancha yotarita -atiniya ichigoroní. 
Ichigoroní kis taravaztamam zadkini; vanasir tamam zadkini; mapironi tamam zadkiniya. </p>

<p>Misha mazinagtsa: tpots nia tsiyatsia da payoragosin, kizpor yotarit taragana; tpotsia 
natsaragana. Anomon chi vanipsha tsiyantakich. Itaro, iysha anoa zadkiazini, da. Mapironi 
tapani atiniya. Tpots Apallia chinapí-ato, vani chinachpa. Tpots tsiyatsia kamanpi-ato, 
vani kamanichpa. Tpots kis tapi-ato, xaramam vatsta atiniya. ¿Chakaha nia da zadak? 
Ichigoroni zadaktánicha. </p>

<p>Misha mazinagtsa: gobieron ichigoro iyá kukini kamachtachpa. -Tpots ichigorosin 
vanasir tapana; toxararintspa -ato tayaspatachpa. Dona ashkos, paptsa; tpots 
varatchillinpa. Tpots kizpor tsiyantaksin -Goblernoa kapiatiani -táchpasinaya; vatam kis 
tapani atánava. </p>

<p>Misha mazinagtsa: gobieron ichigoroní vashonad kis tayani atini. Ashirí, dona nia 
kukoz payokoni ¿tamayria kis tachiní? Ashirocha, ichigoroni payopani atiniya. </p>

<p>Misha mazinagtsa: siro iy korakani vashonad shaniyaragoni -Yanpatatini tpotsini 
chinayani -táragini.- Iy tpotsini ichigoroni magoaz tatsamoatanicha, kizatamta. Yanpata 
istayani; vanasir tayani. Toxaramam vatsitshaparia; natsamam, misha varatamam 
vatstsishaparia -táragtanicha. </p>

<p>Misha mazinagtsa: iysha korakani ichigoroni anoa chinaragoni -Tpotsini ichigoroni 
vanasir tapani; toxaramam vatsta -táragoni ,- Anoari chinayani. ¿Chakaha anoa gatach? 
Ashiriya, ashichpachi -táragtanicha. </p>

<p>Misha mazinagtsa: itsinsaroni da chinakoni ¿tamayria anoa kok payochich? Iysha 
korakarini -Niatsimari minamari kok payoyani -táragoni ¿tamayriaha llitaritacha 
chinachich? Ashiriya, da toxaramam izororo kamachtachiniya. </p>

<p>Iysha tsaporonas korakarini vashonad shaniyaragoni, kukiatsini payomam kamachtaragini. 
Ashirocha, iyá kukini ichigoros mazlnagtsa. </p>

<p>-Tpots tsaporonasosh ichigorosin vanasir tapana; vanpatatin xararosinapa -atini. Tpots 
iyá kukini payochiliinpa; gatosinapa atini. Gobieron ichigorosin payochillinpa. Nimari 
chinayarosin, kis payochillinpa; tayaspatachillinpa. Tayaspatat, tayaspatat shiarsin, 
zapishat tpots izataro magoanchillinpa. Tpots vanpatatin kis tamam dosha toxarachillinpa. 
Ashiriya, na izooro kamachtachiniya. </p>

<h4>Kamachtamarini 1.</h4>

<p>Iy tpotsini ichigoroni kis tamam zadkini, vatam tpotsiniva. Vatam ichigoroni magini 
tarova; ashiriya chinakaniya. Ashirocha, zovalliatsich tamaparia-ashiros sanpata chinagtsa 
atiniya. </p>

<h4>Kamachtamarini 2. </h4>

<p>Tpots vanasir tapi-ato toxararintspa; kiyog yacharintspa atini. Kadoaztata 
natsarintspa; mikoroatsta, kiristiyanatsta, natsarintspa. Kizatsta kiyog yacharintspa. 
Apallia magoankoanoatstat natsarintspa. Mayamasaha tpots magosh chinako-anomon 
natsarintspa. Arapchiatsta tpots natsarintspa. Pokiriatsta natsarintspa; virakuchiatstata 
natsarintspa. Ashirocha, tpots ichigorosin vanasir tapana atiniya. </p>

<p>Misha, gobieron ichigorosin anoa tsiyatsis payochillinpa. Tpotsia arapchiatsta 
natsarintspa atiniya; vatam o gobieronorini taritamtava. Si anoa kasikitatiasa, ashirita 
natsarintspa. Siyá ksotkita, ashta tpotsia natsarintspa atiniya. </p>

<h4>Kamachtamarini 3. </h4>

<p>Tpotsia pcharintspa. Tpotsia kiyog1yacharintspa. Tpots vanasir tapi-ato, vana tachiya 
atiniya. </p>

<h4>Kamachtamarini 4. </h4>

<p>Tpotsia gotaritish topattagarillpa; mchachoriamis yamarintspa. Mchachorish 
taravaztakcho, tovapagtsa. Shiyá kasamam zadko, vana kasachpa. Msagiarosh gotish 
topattagaktar ashkos, anoa vatsta atiniya. </p>

<h4>Kamachtamarini 5. </h4>

<p>Tpotsia kiyog yacharintspa. Tpotsia ovi tororintspa. Tpotsia kiraptarintspa. Yotarit 
vaniarintspa atiniya. </p>

<h4>Kamachtamarini 6.</h4>

<p>Gobieron tpotsia izataro ishinachpa; tatsamoro ishinagcha. ¿Tamayshtaha minoatsimsha 
tpots chinako, itaro minoatssha tpots natsach? Anoa vatsta atiniya. </p>

<h4>Kamachtamarini 7. </h4>

<p>Gobieron tpotsia izataro istachpa. Tpots iyá kukini kapiatkinari, montakinaria 
¿tamayariaha gobieron anoa mago napach? Yotaritcha ano. Tpotsia ichigoro istachpa 
vanasiri tamama, atiniya. </p>

<h4>Kamachtamarini 8.</h4>

<p>Gobieron koraká vanimpaniam inachpa. Tpots korakap nayaro, korakatssha -Tpots 
gobiernoa kok da payoko; nová kiyog yachakiya -atinari, koraksha yasayaro itsinsaro 
vanichillinpa. Ashirocha, koraká vanimpaniam inachpa atiniya. </p>

<h4>Kamachtamarini 9. </h4>

<p>Korak vanimpan msagiaro tpotsia potatpa. Mago tomantapa. Mago arap zagantapa. Tpots 
izororo yotarit takinari, ashiri ptagsi; tomanagsi. Itaro, gotaritis shirintspa, atiniya. </p>

<h4>Kamachtamarini 10. </h4>

<p>Gobieron koraká natstamapaniam vayachpa. Tpots chiyá yotari tsiyatkinari, chiyá 
-Yotari takiya; nová magotari kiyog kachiyko -atinari, chisha natstamapanip tsiyatchich. 
Oshtisin ichigoro mazinayarosin, itsinsaro natstachillinpa. Tpots ab tsiyatamam 
pchidintspa, atiniya. </p>

<h4>Kamachtamarini 11.</h4>

<ol>
  <li>Tpots natstamapanish chiyá -Yotari takiya; vaniagcha -atinari, koraksha ichtaro 
    -Gotpasha atsha -táchpa. Shiaro tpots ichigoro mazinaksin, chisha yamchich. Itaro, 
    oshtisin itsinsaro -kchiptini paragtanicha -atinariasinaya, kasikinariasinaya-ashiro, 
    vanimam varitachiya. Itaro, dona kasikinari, magota atinariasina ¿tamayariaha vanichich? 
    Ashirocha, yammam pchidintspa atiniya. </li>
  <li>Misha, apaz gobieron kukoz kaniasich kamachtakiya. Kamachtakcho -Siro shi da payoragosh, 
    na vanichilipa -¿tamayriaha tách? vatam kukoz kaniasichsha kamachtakova. Ashimam vatsta 
    atiniya. Misha, vaniashish kaniasich kamachtakcho ¿tamayriaha&nbsp; - Araginasha 
    vanichilipa -tách? ¿Tamayriaha sirapchimad yotarit tarago-anomada tsiyatchich? Ashimam 
    vatsta atitamani. </li>
</ol>

<h4>Kamachtamarini 12. </h4>

<p>Tpotsia magotari tamontarintspa. Tpotsia machirita mago itotstapa. Tpotsosh pag mago 
pshtotpa. Magotari tpotsia tashitogayaro, pagoa itotstapa. Tpotsia virkaria mago 
itotstapa. Tpotsia magotari yotaritam inatpa. Gobier on vanasiri ksotachpa. Vanasir 
ishinkinari, dosha tpots yotari tamontachiya. Ashiriya, shigtsa. </p>

<h4>Kamachtamarini 13. </h4>

<ol>
  <li>Yap tpots ximam zadko-ab vanari xitappa; toxararintspa. Yap tamam zadko-abitam vanari 
    tachpa. Itaro, minosh gobiernop xitpi-atinari, xarashish tamana tariya. </li>
  <li>Tpots arap ximam zadko, vanatsi vatsapon natomasamam kasamam zadko, txaratpa. Vaptam 
    kanappi-atinari, vanari kanapochpa. </li>
</ol>

<h4>Kamachtamarini 14.</h4>

<ol>
  <li>Gobieron tpotsia mago kiyog yachakinari, tpotssha lii taritap sovamam zadko, vanari 
    sovachiya; pchidintspa. </li>
  <li>Itaro, tpots kapanari yotari tarago ¿tamayria sovako sovach? Vanimam varitakiya. Iyá 
    kukiatsini kapiatkinari, sovamam pchidagtsa. </li>
</ol>

<h4>Kamachtamarini 15. </h4>

<ol>
  <li>Tpots ichigoro gobiernoa virkari payochpa. Shiaro, tpotssha -No anshochtana -táchiya No 
    gobieiori nová vanasiri ishinkiya -táchiya. </li>
  <li>Gobieron anoa virkari mago itotstapa. Tpots Ilitaritá gobiernoa virkari payopi-atinari, 
    vani yachiya. </li>
</ol>

<h4>Kamachtamarini 16. </h4>

<ol>
  <li>Tpots kizá yamapi ato, vani yamachiya. Kiz zarallpi-ato vani zaralliya. Tpotsia vachin 
    pchidintspa, yamamama. Kadoaziatsta pchidintspa; mikoroatsta, kiristiyanatsta, 
    arapchiatsta, nxakamotshochiatsta vatsta tárintspa. Mayamasaha magosh chinako-anomon 
    toxararintspa. Vipagaz zadko, ashiri toxararintspa. Vanpatatin istachillinpa. Zapish 
    kasakta, vipá istachillinpa. </li>
  <li>Tpots kis ayo atinari, anoa yamachillinpa. Itaro gatkinariya ¿tamayria yamachich? 
    Yamachiazich. </li>
  <li>Gobieron tpotsia tapachidachpa. Tpots machiritpata tachpa. Ipariatsich, izalliatstamtich 
    dona tapachidako, vashonad tachiazich, dabaria. Ashiriya, vanasir ishinagtsa; 
    tapachidagtsa. </li>
</ol>

<h4>Kamachtamarini 17.</h4>

<ol>
  <li>Tpots tsapoa paxanxpi-ato pchidintspa. Tpots zapan vashonad paxanxiani-atosin 
    pchidintspa; vani paxanxchillinpa. </li>
  <li>Tpotsia vatsapon msagiaros itotsintspa. </li>
</ol>

<h4>Kamachtamarini 18.</h4>

<p>Tpots mayamasaha kukoz payopi-ato, toxararintspa. Apallia kok payopi-ato, vani 
payochiya. Yashigoa kok payopi-ato, vani payochiya. Zitaminá kok payopi-ato, vani 
payochiya. Minoa kok kapiatiaro, llitaritsha chinapi-atinari, toxararintspa; vani 
ashchiya. Tpots vashonad Apallilam shaniyiani.atosin, toxararintspa. Tayaspatapi-ato, 
yasiayani-ato, Apailpa tsiyatpi-ato, vani ashchiya; toxararintspa. </p>

<h4>Kamachtamarini 19. </h4>

<p>Tpots tsiyatssia chinakcho, tsiyatssia kamanpi atinari, vanari kamanchiya; vatsta 
tárintspa. Tsiyatssia mazinamam zadko, kirakamon natstayaro tsiyatssia yasapi atinari, 
vanari yasachiya; vatsta tárintspa. </p>

<h4>Kamachtamarini 20. </h4>

<ol>
  <li>Tpots vashonad shaniypani-atosin, pchidintspa. </li>
  <li>Tpots shaniymam gatkinari, vani gatchiya; tamontarintspa. </li>
</ol>

<h4>Kamachtamarini 21. </h4>

<ol>
  <li>Tpots goblernosh pshtopi-atinari, vani pshtochiya. Tpotsia tapshtopi-atinari, vani 
    tapshtochiya. Pchidintspa. </li>
  <li>Tpots goblernosh istapi-atinari, toxararintspa. </li>
  <li>Gobieron magota tpotsia kasichpa. Yová tpots vashonad zadkana-anoa gobieron mazinachpa. 
    Tpots vamatim orkari iposchillinpa; iposamam pchidintspa. Tpots izataro iposchiííinpa; 
    kirkamon -Nia tpots korakariniamani inpani -atosin, vani iposchilíinpa. Pchidintspa. </li>
</ol>

<h4>Kamachtamarini 22. </h4>

<p>Tpotsia msagiaros kpitintspa; msagiaros zaganintspa. Tpots kiyog kachiytapa. Machia 
pishtako-anoa vanari paxanxchiya. Vana tarshiam payopi-ato vanari tachiya. ¿Tamayria 
tpotsia ashimam pachidchich? Tpots vani kis tachpa. Gobieron ashimam istachpa. 
Pinasakinari, gobieron zapan vashonad istachilíinpa. </p>

<h4>Kamachtamarini 23. </h4>

<ol>
  <li>Tpots taravaztamam zadko, vani taravaztachpa. Yovashomasaha taravaztamam zadko, vani 
    taravaztachpa; vatsta tárintspa. Tpots taravaztako, gotis kpitintspa. </li>
  <li>Tpots vanasir taravaztako, vanasiritam tovapagtsa; vanasiritam napagtsa. </li>
  <li>Tpotsia ichigoro tatsamoro tovapagtsa. Apaz tpots taravaztakcho, nigich tovapkoch, itaro 
    llitari tpots antam taravaztakch, aragiam tovapkich. Anoa vatsta. Tatsamoro tovapagtsa. </li>
  <li>Tpots taravaztako, vanasiri tovapagtsa; kiyog kachiytapa. Tovapakchosh, vipatstam 
    chinagtsa; istagtsa, vatam tpotsiva. </li>
</ol>

<h4>Kamachtamarini 24. </h4>

<p>Tpots taravaztako, kanosamam pchidintspa. ¿Tamayria kashchiri psanpatari tsibon ashko 
taravaztachich? Zari kanosish ashpatatam gotaritis tovapagtsa. </p>

<h4>Kamachtamarini 25. </h4>

<ol>
  <li>Tpots vanasir tachpa; vipá vanasir ishinachpa. Kas yotatpa. Mariz kayattapa. Zapitpa. 
    Masaro tatpa. Gob¡eron istachpa; irimiyá vayachpa. Gobieron tpotsia istachpa; kiyog 
    kachiytapa. Apaz tpots taravaztamam pinasako, apaz kas yotako, apaz mchosava, apaz 
    mashidova, apaz kizpor vachinaro ¿tamayria da nayaniychich? Gobieron anoa tpots istachpa. 
  </li>
  <li>Kiz vipá tatsipkacho, kizpor istagtsa; napagtsa. Gobieron vanasir napachpa. Gobieron 
    shochitamatsta vip vanasiri napachpa. </li>
</ol>

<h4>Kamachtamarini 26. </h4>

<ol>
  <li>Llorá ichigoro iskoviarash tapshtogtsa. Gobieron magotari istachpa, iskoviarama. 
    Primaria mad tovapchiazich, dabaria. Itaro, llor ichigoro pshtochillinpa; gatosinapa. 
    Tpots primaria ivapayaro, aragiam pshtopi-atinari, yap zadko vani pshtochiya. Gobierno 
    anoam iskoviar vayachpa. Itaro, yo mag tar-an araginasha pshtochpa; pchidintspa. </li>
  <li>Iskoviarosh vanasir tayaspatachpa. Vanasiri tamam tayaspatachpa; kis tamam 
    tayaspatachpa. Mayistor tayaspatako -Si ichigoros vanasir tagtsa; sanpata natsarintspa 
    -táchpa.- Tpotsia ichigoro chinagtsa. Arapchiatsta tonariavatsta tpots chinagtsa. 
    Llitaritap tsap tpots taro-anshochiatsta vanasir chinagtsa. Vanotsia borshiavatsta, 
    vanotskansirpiavatsta, mikorovatsta chinagtsa; ichigoros chinagtsa. Tpots Apallia 
    chinako-anoa chinagtsa. Misha, yovatsta Apallia da chinako-anoatsta chinagtsa. Vashonad 
    tsaporonasosh mapiro tayani -mayistor táchpa. </li>
  <li>Tpots vipá iskoviarap llitaritap tapshtopi-atinari, vanari tapshtochpa; pchidintspa. </li>
</ol>

<h4>Kamachtamarini 27. </h4>

<ol>
  <li>Tpots vamkorish napamam zadko, pchidintspa. Tpots machiatsi tinamam zadko, vanari 
    tinachpa. Tpots machiatsi payopi atinari, itotsintspa. </li>
  <li>Tpots machiatsi llitaritamash tinakinari, kirak yadakinari, gobieronsha anoa tpotsia 
    istachpa; llitari tpots shochitpa; líitari tpots anomad korikia magota potatpa. </li>
</ol>

<h4>Kamachtamarini 28. </h4>

<p>Iy korakarini ichigoroni nia chinaragoni, kamachtaragtanicha. Ashiriya, iysha 
ichigoroni payopani atiniya. Si tpots izataros payogtamsa atiniya. Anoa kok payomam 
yanpata istayani. </p>

<h4>Kamachtamarini 29.</h4>

<ol>
  <li>Tpotspatari takosh, anosh istagcha. Ashkachinariasha, kispa tachsha. </li>
  <li>Shi vanasir tapi-atosh, shigcha. Itaro, tpotsia kiyog yachariílpa. Tpotsia 
    toxararilípa. Tpotsia tamontarilipa. Tpotsia yotaritam inarilipa. Yotari tarilipa. 
    Vashonad kis tagtsa. </li>
  <li>Iyá kukini kpitintspa. </li>
</ol>

<h4>Kamachtamarini 30. </h4>

<p>Xarashish minam tariya. Iyá kukini yayaros, sarich sarich shirintspa. Sarich sarich 
shiaros ¿mayamshita yosor tpotsia kiyog yachich? Ashiri, tpotsia natsarintspa; chinagtsa 
atiniya. Vatamcha. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
