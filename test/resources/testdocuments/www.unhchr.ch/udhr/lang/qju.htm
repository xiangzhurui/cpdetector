<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua del Norte de Junin, ">
<title>OHCHR: Quechua del Norte de Junin () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qju_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qju_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/qju.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qju.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua del Norte de Junin Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">40,000 (1972)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Quechuan family and is spoken by 40,000 people, including 7,000 monolinguals, in the Northern Junin Department, south-east of Pasco. See also Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<h3>KAY PACHACHRU LAPAN RUNAKUNA WASHAKURKAANAPAQ ISKIRBISHAKUNA KAYKUNATA ISKIRBIPAAKURAA</h3>

<h4>[Preamble]</h4>

<p>Lapan runakuna chaynuyla washa kananpaqmi mana pisi rantisha runatanuy 
sirbichikunanpaqmi mana ima lutantas ruranakurkaananpaqmi, alipa rikanakurkaananpaqmi. </p>

<p>Lapan runakuna chay washasha kapaakunanta mana musyarmi, mana kaasukurmi runakuna 
qalayapaakusha lutan ruranakuyta, ashlinakuyta, kaykunam juchakachimanchi lapan 
runakunata. Chaymi musyachipaakuu lapan runata mana manchakular, mana ima wanaychruusi kay 
pachachru kawapaakunanpaq. Jinamanmi &quot;Rimashaq&quot; nirqa, rimapaakunanpaq, naatan 
munanqanman, Diosmansi u jukmansi yupachikurkaananpaq. </p>

<p>Maychru chaychruusi mandaqkuna ninakunqannuyla rurapaakunanpaq. Runankunata lutan 
runakunapa makinpitas washananpaq, lutan mandaqninta mana ima lutantas rurapaakunanpaq. 
Chaynuytaq lapan nasyunchru runakunas alipa rikanakur kawapaakunanpaq. </p>

<p>Lapan nasuyunpita delgadukuna wamaqta qutukaanan junaqchruumi rimanakurkur 
iskirbipaakura lapan runa, warmis, olqos chaynuyla alipa rikasha kananpaq. Chaychruutan 
rimanakurkara runakunata ali kawayta yanapapaakunanpaq. Naatan mana pisi rantiyasha 
runawannuy piwansi sirbichinanpaq. Chaychruutan chay lapan nasyunkunapita qutukaq 
de!gadukuna ninakaraarira chay rimanakurkanqannuy yanapaanakur kawapaakunanpaqsi. </p>

<p>Kay rimanakunqanchi rurasha kananpaq musyachishun lapan runata, warmitas, olqotas 
ninakurkaras, naatan mandaqkuna runankunata chay i mayqapitas washapaakunanpaq. </p>

<p>LAPAN NASYUNPITA QUTUKAQKUNAM ISKIRBIPAAKURA </p>

<p>Kay Pachachru Maychru Chaychruusi Runakana Chay Washasha Kapaakunanapaq </p>

<p>Lapan runakuna mayaq chayaq nasyunchruusi mandaqnintin kay iskirbishakunata 
yarpapaakunanpaq, jinaman yachrachipaakunanpaq. Chaynuytan kay iskirbishakunata 
mandaqkunaqa rurachipaakunman, nasyunninkunachruusi u jukla nasyunkuna munayninchru alipa 
kayaqkunatas rikanakurkaananpaq. </p>

<h4>ARTICULO 1 </h4>

<p>Lapan runas kay pachachru nasimun juk rantisha runanuy mana pitas sirbinanpaqmi, alipa 
rikasha kananpaqmi, washasha kananpaqmi. Lapan runakunas nasipaakamun yarpayniyoqmi naatan 
tantiyayniyoqmi ima lutanta rurapaakurursi tantiyakunanpaq. Lapan runakunas kawapaakunaman 
juk wawqenuylam. </p>

<h4>ARTICULO 2</h4>

<p>Washasha kananpaq kay lapan iskirbirayaqnuylam rurakanman lapan runawansi, yuraqwansi, 
yanawansi, imaniraqwansi kachun quechua rimaqsi, castellano rimaqsi, u kachun warmis, 
olqos, Diosman yupachikuqsi u imaman yupachikuqsi, kachun manadaqninpita pinsiyaqsi u ima 
insiyaqsi, kachun mayaq markapitas u maychru, nasishas, kapuqniyoqsi u mana imaynaqsi. 
Imanuy ayqaynuy karsi rikanakurkanman juk kastanuylam. </p>

<p>Kachun mayqan mandaqkunapa qatiraqninsi, kachun libritayoqsi u jinalas, kachun mayaq 
markapita aywakamushas, pi maysi rikanakurkanman chaynuylam, juklaa nasyun mandaqpa 
makinchru karsi, mana jukpa makinchru kaqnuylam rikapaakunman alipa, chay mandaqpa 
runankunatas. </p>

<h4>ARTICULO 3</h4>

<p>Pi may runatas amam munachwanchu pitas wanuchipaakunanta, piwansi mana munayaqwan 
sirbichikurkaananta, jinaman maqasha u ashlisha kapaakunantas. </p>

<h4>ARTICULO 4</h4>

<p>Amam pisi, pipa sirbiqninsi imaysi yaykunqachu imapita nirsi u imapaq nirsi. </p>

<h4>ARTICULO 5</h4>

<p>Amam pi tasi kawaypa kuchuchinmanchu juk uywatanuyqa, manatan pitas ashlinmanpishchu 
mana baliq nirsi. </p>

<h4>ARTICULO 6</h4>

<p>Lapan runas, may chay nasyunchru kaqsi kanman chay kikin nasyun runanuy alipa rikasham, 
libritaanaq mana karsi. </p>

<h4>ARTICULO 7</h4>

<p>Lapan runas kapaakunman chaynuyla alipa rikasham. Naatan pis aliska kunchuchiptin kay 
iskirbishakunapita juknuypa ruraptin nasuynchru mandaqqa washanmanmi lapan runakunata. 
Amam rirqararmanchu pisi, mandaqninpita lutanta rimayaqta u wakta, kayta lutanta ruray 
niyaqta. Manatan rirqaranmanchu wakinta alipa rikaqtas u wakinta lutanpa rikaqtas. </p>

<h4>ARTICULO 8</h4>

<p>Jucha taripaq runakuna wiyaripaakunman lapan runatam nasyunninchru kaqtaqa. Paykunaqa 
runakunata washapaakunman iskirbishankunanuymi mana imas lutan rurasha kapaakunanpaq. </p>

<h4>ARTICULO 9</h4>

<p>Amam pitas manakaqpita, charichinmanchu u karselman wichrqachinmanchu. Naatan 
nasyuninpitas jurquchinmanchu. </p>

<h4>ARTICULO 10</h4>

<p>Juchaakushakunata taripaq runakuna rikapaakunman chaynuylam lapan runatas. Paykuna 
wiyaripaakunmanmi Chay juchachasha runamayin wanuchiqta imaninqantas&quot;. Chawra mana 
mayqantas kuyapaalarmi ima nipaakumansi rimakurkanqannuy. </p>

<h4>ARTICULO 11</h4>

<ol>
  <li>&quot;Juk runapita lutantam rurasha&quot; nipaakuptin rasunpa shumaq musyakamunqankamaqa 
    &quot;Manam yanqa rimapaakunmanchu paymi rurasha&quot;. nir. Naatan juchaakusha karqa, 
    kikin chay runa washakushun u washachun juk runas. Chay jucha taripaqkuna achka runakuna 
    kayaptinmi mayapaakunman chay juchachasha runa rimaqta. </li>
  <li>Pi runa imatas ruraruptin, manam imaniytas atipapaakurachu nasyuninkunachru mana kaynuy 
    iskirbishakuna kaptin. Naatan manatan karachu iskirbishakuna j uchaakushakunata imaypa 
    aliska kunchuchinapaqsi. Chaypi taran mandaqkuna iskirbipaakura kayta naa imayqas 
    juchaakusha jananchruuraq. </li>
</ol>

<h4>ARTICULO 12</h4>

<p>Mariam pitas ayluykunata &quot;Lutanta ruray&quot;. nichwanchu. Naatan manatan 
wayinchru imanuy kawakuqtasi imatas jatipachwanpishchu. Manatan kartantas pisi 
kichrapunmachu ni washantas rimanmanpishchu. Kay iskirbishakunanuymi rurakasha kanman. 
Jinaman washasham kapaakunman lapansi kay tukuy lutan ruraypita. </p>

<h4>ARTICULO 13</h4>

<ol>
  <li>Runaqa pi maysi munanqantam aywanman maytas, chaytas. Naatan nasyunninchruusi 
    munanqanchruutan yachranman maychru chaychruusi. </li>
  <li>Pi maysi munarqa yarqunmanmi imaysi nasyunninpita. Naatan munarqa kutiyunmantan imaysi. </li>
</ol>

<h4>ARTICULO 14</h4>

<ol>
  <li>Mana kaqpita pis yanqa qatikachraptinqa, chay runakunaqa yarqukurkanmanmi nasyunninpita 
    juklaa nasyunchru maylachruusi ali kakunanpaq. </li>
  <li>Naatan imatas lutanta rurapakusha karqa amam yarqunmanchu nasyunninpita juklaa 
    nasyunchru washapaakunanpaq, Lapan Nasyunpita Qutukaq runakuna manam munapaakunchu kaykuna 
    rurakananta. </li>
</ol>

<h4>ARTICULO 15</h4>

<ol>
  <li>Lapan runas kapaakunman juklay nasyunlata markanch akusham. </li>
  <li>Manam pisi &quot;Qampa naa manam kankimanchu kay nasyunnikipa runanqa&quot; nir, 
    qarqunmanchu pitas. Ni manatan chariranmanpishchu &quot; Qamqa manam kankimanchu juklaa 
    nasyunpa runanqa nirsi. </li>
</ol>

<h4>ARTICULO 16</h4>

<ol>
  <li>Naa kasaranan timpuman chrarurqa, warmis, olqos kasarakunmanmi, may kastawansi; 
    yanawansi, yuraqwansi. Kasaranmantan juklaa nasyun runawansi, Diosman u mana Diosman 
    yupachikuqwansi. Nasyunchru iskirbishankunanuymi washanman lapantam runankunata, 
    kasarakunanpaqsi, kasararuptinsi u chulaanakuruptinsi. </li>
  <li>Manam pisi kasarachinmanchu mana munaqta. Kasarachinmanqa munanakuqlatam. </li>
  <li>Chay kasadukuna lapan wamrantinmi kapaakunman alipa rikasha, mandaqkunapita washasha. 
    Chay kasadukuna wamrankunawan aliskam balin. </li>
</ol>

<h4>ARTICULO 17</h4>

<ol>
  <li>Pi may runapas kanmanmi munaptinqa chrakransi, wayinsi u imayqansi, kikilanpasi u juk 
    runakunapawansi. Chaynuy kananta manam pisi amachanmanchu. </li>
  <li>Manam pisi kitanmanchu chay imayqantasi oíqoorir manakaqpitaqa. </li>
</ol>

<h4>ARTICULO 18</h4>

<p>Pi may runasi munanqantam pinsiyakunman, naatan ali u lutan ruranqantasi 
tantiyakunmanmi. Chawraqa j inam yupachikunman Diosmansi u imamansi. Muyunmanmi juk 
riligiyunpita juk riligiyunmansi. Muyunmantan juknuy kawaypita juknuy kawanmansi. Jinam pi 
maysi imanaypasi Diosninta alawaakunman, japaíansi u wakin runawansi, washachruusi u 
wayilachruusi. Yachrachipaakunmantan .yachrakurkanqantawan juknuypa kawaynintas, naatan 
rurapaakunmanmi fistankunatas. </p>

<h4>ARTICULO 19</h4>

<p>Chawra runaqa jinam pinsiyanman, naatan &quot;Rimashaq&quot; nirqa, rimanman. Naatan 
chay pinsiyayanqan runata piñaakachinan mana pipitas amachasha kaptinqa amam rimanmanchu. 
Runaqa pi maysi yachrakunman munanqantam librukunata leyepasi u jukkuna rimaptin 
mayakuypasi. Naatan munarqa pinsiyanqanta iskirbinmanmi u rimanmanmi wakinkaqkunas 
mayakurkaananpaq. Naatan apachinmanmi mayaq chayaq nasyunkunamansi amam juklaa nasyunman 
imanaypa apachikuptinsi; ama apachiychu ninmanchu pisi. </p>

<h4>ARTICULO 20</h4>

<ol>
  <li>Pi may runasi jinam qutukaakurkanman imapaqsi. Naatan qutukapaakunman imapaqsi, 
    alipaqmi. </li>
  <li>Manam pi tasi &quot;Runakunawan qutukaashun&quot; ninmanchu mana munaqta wapuypaqa. </li>
</ol>

<h4>ARTICULO 21</h4>

<ol>
  <li>Pi may runasi, mandaqnin ima ruraytas munaptinqa íapanmi chaychru kapaakunman, 
    kikinkunas u deígadukunas. </li>
  <li>Mandaqkuna imawansi yanapaamuptinqa wakinkunanuymi chraskinman lapansi. </li>
  <li>Lapan runasi munanqantam akrapaakunman mayqantasi mandaqninpaq. Naatan chay 
    mandaqninkuna akrapaakunqan kanman ayqa' watakamas nasyuninkunachru iskirbishankunanuymi. 
    Mandaqninta akrapaakunman mana kaskipanakularmi iskirbipas u makin chakcharkuypas. </li>
</ol>

<h4>ARTICULO 22</h4>

<p>Juk nasyunchru yachraq runapa kapunman aypam imansi ayqansi kawaananpaq. Naatan 
mayqanpas masía kapuptinqa yanapanman walkala kapuqtam. Chaynuytan masía kapuptinqa 
nasyunkunas, yanapanman mana alaapa kapuqniyoq nasyunkunata, wakinkunapita mana jukmapasha 
kapaakunanpaq. Chaypita tukuy j inanpa yanapanakur, ali kapaakunanpaq. </p>

<h4>ARTICULO 23</h4>

<ol>
  <li>Pi may runasi uryanman imachruusi munanqanchruumi maychruusi. Jinaman alipam 
    rikanakurkanman uryaqsi u urayachiqsi. Naatan mana uryata tariptinqa mandaqninkunam 
    yanapanman tariyta. </li>
  <li>Ishkay runa chay uryalachru kaptin jinaman chaynuyla ishkaynin uryaptinqa, pagasha 
    kapaakunman ayqata karsi chaynuylam. </li>
  <li>Uryaqkuna ali pagasham kapaakunman mana ima wanaychruusi kapaakunanpaq. Jinaman 
    aylunkunas alipa rikasha kapaakunanpaq. Naatan gananqan mana imapaqsi aypaptinqa 
    nasyunninchru mandaqninkunam yananpanman. </li>
  <li>Pi may runas urayaqqa qutukapaakunmanmi uryaq mayinkunawan imas mana ali kaptin 
    rimanakurkaananpaq. Manam pisi &quot;Ama qutukapaakuychu&quot; ninmanchu pitas. Maslata 
    ganayta munarqa u alipa rikasha kayta munarqa, jinam manakurkaananpaq qutukarkur 
    rimanakurkanman. </li>
</ol>

<h4>ARTICULO 24</h4>

<p>Pi may runasi uryaqqa jamanmanmi. Chay jamar imatas rurakunman munanqantam. Naatan pisi 
amam uryachinmanchu rimanqanpita masqa. Jinaman watachamur jamaptin pagasham kanman. </p>

<h4>ARTICULO 25</h4>

<ol>
  <li>Pi may runapas kanman aypam imalansi ali kawapaakunanpaq, aylunkunas mana 
    qeshyapaakunanpaq, kanman aypan mikunan, jakun, jinaman wayin yachrananpaq. Qeshyarur 
    aywanmanmi medikuman u hospitalmansi jampichikuq. Naatan mandaq runakuna yanapapaakunman 
    lapantam: uryapakuytam mana tariq runakunata, qeshyaqkunata, mana uryaq atipaqkunata, 
    japatukushakunata, chachakunata, mana juchaynaq kayarsi imaynaqsi kidashakunata. </li>
  <li>Pachrayoq warmikunas jinaman iñashakunas kapaakunman aliska yanapasham imayqachruusi. 
    Akapa wamrakuna kapaakunman ali rikasham lapansi kasadupa karsi u mana kasadupa karsi. </li>
</ol>

<h4>ARTICULO 26</h4>

<ol>
  <li>Runakuna lapanmi yaykupaakunman iskuylaman. Naatan &quot;amam pisi paganmanchu 
    qalayunqanpita ushanqankamas. Wamrakunata kachrapaakunman lapatam munaqtas, mana munaqtas 
    primariya iskuylaman. Chaypita masta yachrakuy munaqkuna, jinam yachrakurkanman 
    medikupaqsi, abugadupaqsi u imayqapaqsi. Unibersidakunaman mana atipaqkuna ali yachrarqa 
    chraskisham kapaakunman. Naatan mana yachraqkunata &quot;Amam chraskipaakunmanchu imansi 
    rayqoqa. </li>
  <li>Chay iskuylakunachru yachrachiykuna kanman lapan yachrakuqkunata ali runa kayta 
    yanapananpaqmi, alipa rikanakurkaananpaq, lapan runata yanapaa- nanpaqmi, rantisha runanuy 
    mana pipa sirbichiqninsi kapaakunanta musyapaakunanpaqmi, juklaa nasyun runakunawan, u juk 
    rimayta rimaqkunawan alipa kawapaakunanpaqmi Diosman yupachikuqtawan, mana yupachikuqtas 
    alipa rikanakurkaananpaqmi. Jinaman yachrachipaakunmanmi lapan nasyunpita qutukaq 
    delgadukuna iskirbipaakunqanta yanapanakur kawaypitas, mana wanuchinakuy kananpaq. </li>
  <li>Naatan taytakunam akrapaakunman churinkuna may iskuylachru yachrachisha kanapaqsi. </li>
</ol>

<h4>ARTICULO 27</h4>

<ol>
  <li>Runakuna pi maysi markachru imayqatas rurakunman munanqatam: ruranmanmi fistatas, 
    kantamanmi kantatas, awanmanmi imatas, dibujanmanmi imayqatas u tantiyayninpita 
    wamaqkunatas jurqamunmanmi, wakin aíiska tantiyay yachraq runakunanuysi. </li>
  <li>Pi may runasi, shumakuq wamaqlata imatas kamakarachirqa u mana pisi iskirbinqanta 
    wamaqta imapitas iskirbirurqa pagasham kapaakunman. Naatan &quot;Amam chay ruranqantaqa 
    pisi yachrapanmanchu. Noqam wamaqta jurqaramuu&quot; nir, kaskinwanqa qolqeta charinan 
    rayqosi u alawasha kanan rayqosi. </li>
</ol>

<h4>ARTICULO 28</h4>

<p>Lapan runam may nasyunchru, kaqsi, ima lutantas rurayaqkuna qalayapaakunman ali kawayta 
runamayinwan, kaychru lapan kay iskirbishakunanuy. </p>

<h4>ARTICULO 29</h4>

<ol>
  <li>Runakuna Iapanmi markachru mandaqkuna imatas niptin kaasukurkanman. Chay kaasukuq karqa, 
    pi maysi kapaakun alipa rikasham, naatan ali runa pipaqsi. </li>
  <li>Juk nasyunchru yachraqkuna, nasyunninchru iskirbishakunata 1apanmi kaasukurkanqa, mana 
    pisi juk rantishanwannuy piwansi sirbichikunanpaq, j inaman ali runa kapaakunanpaq. Pi 
    maysi alim kawanman runamayinwan, naatan lapanmi imachru yanapanakurkanman ali kawayta 
    chay nasyunninkunachru. </li>
  <li>Kay lapan iskirbishakuna manam kaasukanmanchu kara, lapan nasyunpita qutukaq delgadukuna 
    &quot;Rurashunmi&quot; ninakur rurayta mana qalayusha kapaakuptinqa. </li>
</ol>

<h4>ARTICULO 30 </h4>

<p>Juk nasyunchruusi u runa qutukaqchruusi u juk runalatas imata rurananpaqsi pisi kaychru 
skirbirayaqpita juklasipa imapitas tantiyachinanta manam munapaakuuchu.</p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
