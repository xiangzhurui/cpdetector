<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Zulu, ">
<title>OHCHR: Zulu () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="zuu_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="zuu_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/zuu.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="zuu.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Zulu Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">9,140,000 </span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: South Africa, Lesotho<BR><BR> also Mozambique, Malawi and Swaziland</span> <br>
    <br>
    <span class="highlighthead">Background</span> <br>
    <span class="highlighttxt">Zulu is one of the major Bantu languages of South Africa. The home of the Zulus, Zululand, is  located in the province of Kwa Zulu Natal, in the easternmost part of the Republic of South Africa. The language is closely related to Xhosa, Ndebele and Siswati, the three belonging to the Nguni branch of the Bantu languages (Benue-Congo family). There are over 9 million speakers.  It is a language of secondary education, used on the radio and in newspapers. Other urban dialects spoken by young people borrow abundantly from Zulu lexicon and syntax.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="zu">
  

<h3>UMBHALO OGCWELE WOGUNYAZO LWAMALUNGELO OLUNTU JIKELELE</h3>

<h4>Isandulelo</h4>

<p>Ngokunjalo ukwamukelwa ngokuzuzwa kwesithunzi samalungelo alinganayo najwayelekile 
awowonke amalunga omndeni wesintu kuyisisekelo senkululeko, sobulungiswa noxolo emhlabeni, 
</p>

<p>Ngokunjalo ukunganakwa nokwedelelwa kwamalungelo esintu kube nomphumela wezenzo 
zobuqaba eseziqede unembeza kubantu, kanye nomhlaba obhekwe isintu ukuba senamele 
inkululeko yokukhuluma nokukholwa, inkululeko yokungesabi futhi nokufuna kugunyazwe ugqozi 
kubobonke abantu, </p>

<p>Ngokunjalo kudingekile, uma umuntu engenakuphoqwa ukulandela umgudu othize, 
njengendlela yokugcina, avukele ababusi nabacindezeli, ukuze amalungelo esintu avikelwe 
ngokubusa ngomthetho, </p>

<p>Ngokunjalo kudingekile ukuba kwenyuswe ukuthuthukiswa kobungane nobudlelwane phakathi 
kwezizwe, </p>

<p>Ngokunjalo abantu beNhlangano yeZizwe bayinqinisile inkolo yabo yengqalasizinda 
yamalungelo oluntu kuCharter, esithunzini nobuntu emalungelweni alinganayo abesilisa 
nabesifazane futhi bazimisele ukuqhubela phambili inqubekelaphambili yomphakathi namazinga 
angcono empilo enkululekweni ethe xaxa, </p>

<p>Ngokunjalo aMalunga eMibuso azibophezele mathupha ukuthuthukisa, ngokubambisana 
neNhlangano yeZizwe, ukuthuthukiswa kwenhlonipho emhlabeni wonke nokuqashelwa kwamalungelo 
oluntu nengqalasizinda yenkululeko, </p>

<p>Ngokunjalo ukuqondwa kahle ngokufanayo kwalamalungelo nenkululeko kubaluleke kakhulu 
ukuze lokhu kuzibophezela kuqashelwe, </p>

<p>MANJE, NGAKHOKE </p>

<p>UMGWAMANDA </p>

<p>UNQUMA uGunyazo lwaMalungelo oLuntu Jikelele njengezinga elifanayo lokuthuthukiswa 
kwabantu nezizwe zonke, ekugcineni okuzokwenza ukuthi umuntu ngamunye kunoma isiphi 
isigaba somphakathi ngokugcina lolawulo emqondweni baphokophelele ngokufundisa nangemfundo 
ukuphakamisa inhlonipho yalamalungelo nenkululeko futhi nangenqubekelaphambili, ezweni 
noma emhlabeni jikelele, baqinisekise ukwamukelwa okuvumelekile nokuqashelwa jikelele 
ndawozombili phakathi kwabantu baMalunga eMibuso qobo lwabo kanye nabantu abangaphansi 
kwemibuso yabo. </p>

<h4>Isigaba 1</h4>

<p>Bonke abantu bazalwa bekhululekile belingana ngesithunzi nangamalungelo. Bahlanganiswe 
wumcabango nangunembeza futhi kufanele baphathane ngomoya wobunye. </p>

<h4>Isigaba 2</h4>

<p>Wonke umuntu kumele awathole wonke lamalungelo nenkululeko ebhalwe kuloluGunyazo, ngale 
kokwehlukaniswa, ngokobuhlanga, ngokwebala, ngokobulili, ngokolimi, ngokwenkolo, 
ezombangazwe noma umbono, ubuzwe noma imvelaphi, umhlaba, ukuzalwa noma isiphi-ke nje 
esinye isimo. </p>

<p>Ngaphezu kwaloko, akukho kuhlukaniswa okuyokwenziwa ngenxa yezombangazwe, isimo 
sokwenganyelwa kwezwe noma imingcele yezwe umuntu ahlala kulo, noma ngabe uzimelegeqe, 
ubanjelwe, ozibuse noma uphansi kolawulo olunqunyelwe. <br>
</p>

<h4>Isigaba 3</h4>

<p>Wonke umuntu unelungelo lempilo, lenkululeko nelokuphepha. </p>

<h4>Isigaba 4</h4>

<p>Akekho oyoba isigqila noma agqilazwe, ukuhweba ngezigqila kuyovinjwa ngezindlela zonke. 
</p>

<h4>Isigaba 5</h4>

<p>Akekho oyohlukunyezwa noma aphathwe ngobulwane ajeziswe ngokwehliswa isithunzi. </p>

<h4>Isigaba 6</h4>

<p>Wonke umuntu unelungelo lokwemukelwa nomaphi njengomuntu phambi komthetho. </p>

<h4>Isigaba 7</h4>

<p>Sonke siyalingana phambi komthetho futhi kufanele umthetho usivikele ngokulinganayo 
ngale kokubandlulula. Sonke kufanele sivikelwe ngokulinganayo ekubandlululweni, 
ngokungagcinwa kwaloluGunyazo futhi nasekukhuthazweni kwanoma luhloboluni lobandlululo. </p>

<h4>Isigaba 8</h4>

<p>Wonke umuntu unelungelo lokuthola usizo oluyilo ezinkantolo ezibekiwe ngezenzo ezephula 
isisekelo samalungelo anikezwe wona umthethosisekelo noma umthetho. </p>

<h4>Isigaba 9</h4>

<p>Akekho oyoboshwa, avelelwe noma adingiswe ngokungekho emthethweni. </p>

<h4>Isigaba 10</h4>

<p>Wonke umuntu kumele alalelwe obala ngokulingana okugcwele nangeqiniso, inkantolo 
engavuni futhi ezimele, ekutholweni kwamalungelo akhe nezimiselo zakhe noma ngabe iliphi 
icala abekwe lona. </p>

<h4>Isigaba 11</h4>

<ol>
  <li>Wonke umuntu obekwe icala elidinga isijeziso unelungelo lokuthathwa njengomsulwa kuze 
    kutholakale ukuthi impela unecala ngokomthetho enkantolo evulekile lapho enikwe 
    iziqiniseko ezidingekile zokuzivikela. </li>
  <li>Akekho oyotholwa enecala ngecala elidinga isijeziso ngenxa yanoma isiphi isenzo noma 
    iphutha elalingelona icala elidinga isijeziso ngaphansi komthetho wezwe noma kazwelonke, 
    ngenkathi lenzeka. Noma anikwe isijeziso esinzinyana kunaleso esasifanele ngenkathi 
    kwenzeka lelocala. </li>
</ol>

<h4>Isigaba 12</h4>

<p>Akekho okuyogaxekwa, ngokungemthetho ezindabeni zakhe zangasese, emndenini, ekhaya noma 
ezincwadini azithumelayo nazitholayo, noma ukuhlaselwa kwesithunzi nokuhlonipheka kwakhe. 
Wonke umuntu unelungelo lokuvikelwa kulokho kuhlaselwa nokugxambukela. </p>

<h4>Isigaba 13</h4>

<ol>
  <li>Wonke umuntu unelungelo lokuhamba ngenkululeko nokuhlala phakathi kwemingcele ezungeze 
    imibuso ehlukene. </li>
  <li>Wonke umuntu unelungelo lokushiya izwe lakhe, futhi abuye abuyele kulo. </li>
</ol>

<h4>Isigaba 14</h4>

<ol>
  <li>Wonke umuntu unelungelo lokucela ukuhlala akhosele kwamanye amazwe ebalekela ukuphathwa 
    kabuhlungu. </li>
  <li>Lelilungelo alinakusetshenziselwa ukubalekela ukushushiswa okufanele okuvela ngamacala 
    angahlangene nezombangazwe noma ngezenzo ezingqubuzana nezinhloso nemigomo yeNhlangano 
    yeZizwe. </li>
</ol>

<h4>Isigaba 15</h4>

<ol>
  <li>Wonke umuntu unelungelo lobuzwe. </li>
  <li>Akekho oyokwenqatshelwa ngokungemthetho noma ancishwe ilungelo lokuguqula ubuzwe bakhe. <br>
  </li>
</ol>

<h4>Isigaba 16</h4>

<ol>
  <li>Abesilisa nabesifazane asebeneminyaka efanele yobudala banelungelo lokuganana bakhe 
    unmdeni, ngale kwezihibe zobuhlanga, ubuzwe noma inkolo. Kufanele babenamalungelo 
    alinganayo ngokomshado, ngenkathi beshadile noma usuhlakazekile umshado. </li>
  <li>Umshado kuyongenwa kuwo kuphela ngenkululeko nangemvume ephelele yalabo abashadayo. </li>
  <li>Umndeni uyimvelo nesizinda somphakathi okufanele uvikelwe umphakathi noMbuso. </li>
</ol>

<h4>Isigaba 17 </h4>

<ol>
  <li>Wonke umuntu unelungelo lobunikazi bempahla eyedwa noma ehlanganyele nabanye. </li>
  <li>Akekho oyokwephucwa ngokungekho emthethweni impahla yakhe. <br>
  </li>
</ol>

<h4>Isigaba 18</h4>

<p>Wonke umuntu unelungelo lokucabanga ngenkululeko, unembeza nenkolo, lelilungelo 
lihlanganisa inkululeko yokuguqula ukholo noma inkolelo noma ngabe eyedwa noma nabanye 
emphakathini, obala noma ngasese, ukucacisa inkolo noma ukukholwa kwakhe ngokufundisa, 
ngokwenza, nokukhonza nangokulandela. </p>

<h4>Isigaba 19</h4>

<p>Wonke umuntu unelungelo lokuveza umbono ngenkululeko, lelilungelo lihlanganisa 
inkululeko yokubeka imibono ngaphandle kokuthikanyezwa, futhi nokuthungatha, ukwamukela 
nokukhipha ulwazi nemiqondo nganoma iyiphi indlela yokusakaza ngale kwezihibe. </p>

<h4>Isigaba 20</h4>

<ol>
  <li>Wonke umuntu unelungelo lokuhlanganyela ngokukhululeka embuthanweni woxolo. </li>
  <li>Akekho oyophoqwa ukuba yilunga lenhlangano. </li>
</ol>

<h4>Isigaba 21</h4>

<ol>
  <li>Wonke umuntu unelungelo lokubamba iqhaza kuhulumeni wezwe lakhe, ngokwakhe ngqo noma 
    ngabakhulumeli abakhethwe ngokukhululekile. </li>
  <li>Wonke umuntu unelungelo elilinganayo lokuthola usizo lomphakathi olufanayo ezweni lakhe. 
  </li>
  <li>Intando yabantu yiyo eyoba isizinda segunya likahulumeni. Lentando iyovezwa okhethweni 
    lwempela ngezikhathi ezithile oluyoba ujikelele futhi lufane ndawozonke. Luyokwenziwa 
    ngokhetho oluyimfihlo noma ngenqubo yokhetho olukhululekile. </li>
</ol>

<h4>Isigaba 22</h4>

<p>Wonke umuntu, njengelunga lomphakathi, unelungelo lukuphepha emphakathini futhi 
kufanele aziwe, ngemizamo yezwe nokubambisana kukazwelonke futhi nangokuhambisana 
nezinhlangano nemithombo yeMibuso ehlukene, kwezomnotho, amalungelo amasiko nenhlalo 
angenakulahlwa ngesithunzi sakhe nokuthuthukisa ubuyena ngenkululeko. </p>

<h4>Isigaba 23</h4>

<ol>
  <li>Wonke umuntu unelungelo lokusebenza, nokuzikhethela ngenkululeko umsebenzi, nezimo 
    zomsebenzi ezivunelekile nezilungile futhi nokuvikelwa uma elahlekelwe umsebenzi. </li>
  <li>Wonke umuntu, ngaphandle kokubandlululwa, unelungelo lokuhola imali efanayo ngomsebenzi 
    ofanayo. </li>
  <li>Wonke umuntu osebenzayo unelungelo lomholo ofanele novumelekile ukuqinisekisa ubukhona 
    besithunzi sobuntu bakhe nomndeni wakhe, kulekelelwa, uma kundingekile, ezinye izindlela 
    zokuvikeleka komphakathi. </li>
  <li>Wonke umuntu unelungelo lokubumba noma lokuba ilunga lenyunyana ukuze kuvikeleke 
    izidingo zakhe. </li>
</ol>

<h4>Isigaba 24</h4>

<p>Wonke umuntu unelungelo lokuphumula nokungcebeleka, kuhlangene nemikhawuko yamahora 
okusebenza, namakhefu akhokhelwayo ezikhathini ezithize. </p>

<h4>Isigaba 25</h4>

<ol>
  <li>Wonke umuntu unelungelo lezinga lempilo nenhlalakahle eyenelisayo yakhe nomndeni wakhe, 
    khuhlangene nokudla, okokwembatha, izindlu, ukunakekelwa ngezokwelashwa kanye nemisebenzi 
    yomphakathi, nelungelo lokuvikeleka uma engasebenzi, egula, ekhubazeka, eshonelwa, eguga 
    noma-ke ikuphi ukukhubazeka okungamehlela ngesimo angenamandla okusinqanda. </li>
  <li>Omama nabantwana kumele banakekelwe futhi balekelelwe ngokunqala impela. Bonke abantwana 
    noma bezalwe ngaphandle komshado bayothola ukuvikelwa okufanayo emphakathini. </li>
</ol>

<h4>Isigaba 26</h4>

<ol>
  <li>Wonke umuntu unelungelo lemfundo. Imfundo iyotholakala ngesihle, okungenani emabangeni 
    aphansi ayingqalasizinda. Imfundo eyisingeniso iyoba ngeyempoqo. Imfundo yobuchwepheshe 
    neyenzululwazi iyokwenziwa ibe khona ngokwejwayelekile bese kuthi imfundo ephakeme 
    itholakale kubobonke ngobunjalo babo. </li>
  <li>Imfundo iyoqonda ekuthuthukiseni ubuntu ngokugcwele nasekuqiniseni inhlonipho 
    yamalungelo abantu nengqalasizinda yenkululeko. Iyothuthukisa ukuzwana, ukubekezelelana 
    nobungane phakathi kwezizwe, kwamaqembu ezinhlanga nezenkolo, futhi iyoqhubela phambili 
    imikhankaso yeNhlangano yeZizwe ekugcineni uxolo. </li>
  <li>Abazali banelungelo lokuqala lokukhetha uhlobo lwemfundo eyonikezwa abantwana babo. </li>
</ol>

<h4>Isigaba 27</h4>

<ol>
  <li>Wonke umuntu unelungelo elikhululekile lokuzimbandakanya empilweni yamasiko omphakathi, 
    athokozele amakhono, ahlomule entuthukweni yezesayensi nasezinzuzweni zayo. </li>
  <li>Wonke umuntu unelungelo lokuvikeleka kwezifiso ezisemqoka ezingumphumela womkhiqizo 
    wezobusayensi, wombhalo okukanye wekhono elithize abengumsunguli wako. </li>
</ol>

<h4>Isigaba 28</h4>

<p>Wonke umuntu emphakathini nasemhlabeni kumele athole lamalungelo nenkululeko echazwe 
kuloluGunyazo. </p>

<h4>Isigaba 29</h4>

<ol>
  <li>Wonke umuntu uneqhaza emphakathini okuwukuphela kwendawo lapho ukukhululeka nokuthuthuka 
    kwakhe kungenzeka khona. </li>
  <li>Ekusebenziseni amalungelo nenkululeko yakhe, umuntu uyokwenza lokho okulinganiselwe 
    njengokulawula komthetho, ngenhloso eyodwa yokuqinisekisa ukwamukelwa nenhlonipho 
    yamalungelo nenkululeko yabanye abantu, futhi nokuhlangabezana nezidingo ezinobulungiswa 
    nobuqotho, ukuqonda komphakathi kanye nezenhlalakahle jikelele emphakathini wentando 
    yeningi. </li>
  <li>Lamalungelo nenkululeko akunakusetshenziswa ngokuphambana nezinhloso nemigomo 
    yeNhlangano yeZizwe. <br>
  </li>
</ol>

<h4>Isigaba 30</h4>

<p>Akukho lutho okukuloluGunyazo okuyohunyushwa ngokuthi kuthi uMbuso mumbe, iqembu noma 
umuntu unelungelo lokwenza noma isiphi isenzo sokuthikameza noma imaphi amalungebo 
nenkululeko echazwe ngaphezulu. </p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
