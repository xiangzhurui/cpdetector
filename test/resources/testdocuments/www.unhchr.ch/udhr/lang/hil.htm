<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Hiligaynon, ">
<title>OHCHR: Hiligaynon () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="hil_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="hil_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/hil.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="hil.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Hiligaynon Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">7,000,000 (1995)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Panay (Philippines)</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Austronesian family, Indonesian group, Bisayan subgroup, and is spoken by 7 million people, chiefly in Panay. It is a language of wider communication. Latin script is used</span><br>
    <br>

    <br>
    <span class="highlighttxt">
    Received: 19981026<br>
    Posted: 19981026<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>ANG KALIBUTANON NGA PAHAYAG SANG MGA KATARUNGANG PANGKATAOHAN</h3>

<h4>[Preamble]</h4>

<p>Tungod kay ang pagkilala sang duna nga dungog kag ang alalangay kag di madula nga mga 
katarungan sang tanan nga lahi sang tao amo ang pundasyon sang kahilwayan, katarungan kag 
kalinong sang kalibutan.</p>

<p>Tungod kay ang pagpabaya kag paghamak sa mga katarungang pangkataohan ngabunga sang mga 
kalapastangan nga labag sa konsyensya sang kataohan, kag ang pag-abot sang isa ka 
kalibutan nga maangkon sang mga tao ang kahilwayan sa paghambal kag pagsalig kag ang 
kaluwasan sa kahadlok kag kabudlayan nga ginpahayag ang pinakamataas nga handum sang 
kinaandan nga tao.</p>

<p>Tungod kay ini isa ka malahalon, agod ang tao indi mapilitan nga magpamatok tuhoy sa 
kalupitan kag pagpigos, nga ang mga katarungang pangkataohan dapat amligan paagi sa 
kasuguan.</p>

<p>Tungod kay pinakamalahalon nga pasanyugon ang paghanas sang malapit nga kaangtanan sang 
mga pungsod.</p>

<p>Tungod kay ang mga pumuluyo sang Mga Naghiliusa nga Pungsod nagapamatuod sa ilang Karta 
sang ila pagtuo sa nagapanguna nga mga katarungang pangkataohan, sa dungog kag kabilinggan 
sang pagkatao kag sa alalangay nga katarungan sang kalalakihan kag kababaihan kag 
ginpat-od nga pasanyugon ang kauswagan sang pangkatilingban kag ang maayo nga estandard 
sang pangabuhi nga lubos nga mahilway.</p>

<p>Tungod kay ang mga Miyembro nga Estado nangako nga magbinuligay sa Mga Naghiliusa nga 
Pungsod, nga tinguhaon nga maangkon ang pagpasanyog sa pagtahod kag pagtuman sang tanan 
nga mga katarungang pangkataohan kag sa nagapanguna nga kahilwayan.</p>

<p>Tungod kay malahalon nga mahangpan sang tanan nga ang katarungan kag kahilwayan nga ini 
agod lubos nga matuman ang pangako nga ini.</p>

<p>Tungod sini, Ginapahayag sang Bug-os nga Asemblea ining Kalibutanon nga Pahayag sang 
mga Katarungang Pangkataohan bilang isa ka bug-os nga pagsulondan sa kadalag-an para sa 
tanan nga tao kag sa tanan nga pungsod, sa katuyuan sang tanan nga tao kag sa tanan nga 
bahin sang katilingban, nga itanum sa ila hunahuna ang Pahayag nga ini, dapat magtinguha 
paagi sa pagtudlo kag pagtuon nga ipasanyog ang pagtahod sa mga katarungan kag kahilwayan 
nga ini kag paagi sa maayo nga tikang, pungsudnon kag pangkalibutanon man, dapat pat-uron 
ang kalibutanon kag mabungahon nga pagtamod kag pagtuman sa mga ini, sa mga pumuluyo nga 
mismo nga Miyembro sang Estado kag sa mga pumuluyo sang mga teritoryo nga ginasakupan 
nila.</p>

<h4>Artikulo 1</h4>

<p>Ang tanan nga tao ginbun-ag nga hilway kag may pag-alalangay sa dungog kag katarungan. 
Sila ginhatagan sang pagpamat-od kag konsensya kag nagakadapat nga magbinuligay sa 
kahulugan sang pag-inuturay.</p>

<h4>Artikulo 2</h4>

<p>Ang tagsa tagsa may ara nga katarungan sang tanan nga katarungan kag kahilwayan nga 
gintakda sa Pahayag nga ini, nga wala sing pagkaiba sa lahi, kolor, sari, hambal, 
relihiyon, pulitikal ukon iban pa nga opinyon, ginhalinan nga pungsod ukon katilingban, 
pagkabutang, ginnun-ag ukon iban pa nga kahimtangan.</p>

<p>Dugang pa diri, wala sing pagkaiba nga ipatuman tuhoy sa kahimtangang pulitikal, 
hurisdiksyunal ukon internasyonal nga pungsod ukon teritoryo nga ginasakupan sang isa ka 
tao, ini man nagakinaugalingon, nagasalig, wala nagakinaugalingon ukon sa idalom sang iban 
pa nga takda sang pagdumala.</p>

<h4>Artikulo 3</h4>

<p>Ang kada isa may katarungan nga mabuhi, mangin hilway kag seguridad bilang isa ka tao.</p>

<h4>Artikulo 4</h4>

<p>Wala sing sin-o man nga mangin ulipon ukon busabos; ginadumilian ang tanan nga klasi 
sang pagpaulipon kag pagpanguarta sa ulipon.</p>

<h4>Artikulo 5</h4>

<p>Wala sing sin-o man nga magpaidalom sa lubos nga pagsakit ukon pagpintas, di makatao 
ukon manubo nga pagtrato ukon pagsilot.</p>

<h4>Artikulo 6</h4>

<p>Sa tangsa ka tao may katarungan nga kilalahon sa bisan diin, bilang isa ka tao sa 
atubangan sang kasuguan.</p>

<h4>Artikulo 7</h4>

<p>Ang tanan may pag-alalangay sa atubangan sang kasuguan kag may katarungan sa 
pag-alalangay nga proteksyon sang kasuguan nga wala sing pagpasulabi. Ang tanan may 
katarungan sa pag-alalangay nga proteksyon batok sa ano man nga pagpasulabi nga labag sa 
Pahayag nga ini kag batok sa ano man nga pagsulsol sa sina nga pagpasulabi.</p>

<h4>Artikulo 8</h4>

<p>Ang tagsa tagsa may katarungan sa mabungahon nga paghusga sang Nagakaigo nga pungsudnon 
nga hukmanan tuhoy sa mga bulohaton nga nagalabag sa mga nahauna nga katarungan nga 
ginhatag sa iya sang konstitusyon ukon sang kasuguan.</p>

<h4>Artikulo 9</h4>

<p>Wala sing sin-o man nga magpaidalom sa di matarong nga pagdakop, pagkulong ukon 
pagpasaylo sa iban nga duog.</p>

<h4>Artikulo 10</h4>

<p>Ang tagsa tagsa may bug-os nga pag-alalangay nga katarungan sa matarong kag hayag nga 
pagbista sang isa ka hilway kag wala sing ginadampigan nga hukmanan, sa pagpat-od sang iya 
mga katarungan kag obligasyon kag sa ano man nga sumbong kriminal batok sa iya.</p>

<h4>Artikulo 11</h4>

<ol>
  <li>Ang tagsa tagsa nga akusado sang kasal-anan nga masilotan may katarungan nga kabigon nga 
    wala sing kasal-anan tubtob nga indi mapamatud-an nga nagkasala suno sa kasuguan sa isa ka 
    hayag nga pagbista nga angkon niya ang tanan nga garantiya nga kinahanglan sa iya nga 
    pagpangapin.</li>
  <li>Wala sing sin-o man nga hukman ang nagkasala sang ano man nga kasal-anan nga pagasilotan 
    tungod sa ano man nga ginhimo ukon pagkulang nga indi ginakabig nga pagkasala nga 
    masilotan, sa idalom sang kasuguang pungsudnon ukon pangkalibutan, sadtong ginhimo ina. 
    Kag indi man dapat dugangan sing mas mabug-at nga silot sangsa ginadugang sadtong ginhimo 
    ang pagkasala nga pagasilotan.</li>
</ol>

<h4>Artikulo 12</h4>

<p>Wala sing sin-o man nga magpaidalom sa di matarong nga pagpasilabot sa iya kaugalingon, 
pamilya, puluy-an ukon mga sulat, ukon pagpahamak sa iya dungog kag ngalan. Ang tagsa 
tagsa may katarungan sa proteksyon sang kasuguan batok sa sina nga pagpasilabot ukon 
paghamak.</p>

<h4>Artikulo 13</h4>

<ol>
  <li>Ang tagsa tagsa may katarungan sa kahilwayan nga magsaylo kag magpuyo sa sulod sang 
    nasakupan sa tagsa ka Estado.</li>
  <li>Ang tagsa tagsa may katarungan nga maghalin sa bisan diin nga pungsod, mangin sa 
    kaugalingon nga pungsod, kag magbalik sa iya pungsod.</li>
</ol>

<h4>Artikulo 14</h4>

<ol>
  <li>Ang tagsa tagsa may katarungan nga mangayo kag magbaton sang asaylum sa iban nga pungsod 
    tungod sa pag-api.</li>
  <li>Ang katarungan nga ini indi maggamit kon ang pag-api hungod nga bunga sang mga pagkasala 
    nga di pulitikal ukon mga binuhatan batok sa mga katuyuan kag pagsulondan sang Mga 
    Naghiliusa nga Pungsod.</li>
</ol>

<h4>Artikulo 15</h4>

<ol>
  <li>Ang tagsa tagsa may katarungan sa pagkabanwahanon.</li>
  <li>Wala sing sin-o man nga di makatarungan nga kuhaon ang iya pagkabanwahanon ukon punggan 
    ang katarungan nga magbaylo sang iya pagkabanwahanon.</li>
</ol>

<h4>Artikulo 16</h4>

<ol>
  <li>Ang mga kalalakihan kag kababaihan nga sa husto nga edad, wala sing limitasyon nga lahi, 
    pagkabanwahanon, may katarungan nga magpangasawa kag mag-angkon sang pamilya, sila may 
    pag-alalangay nga katarungan sa kasal, tubtob magpangasawa kag pagdula sang saysay sina.</li>
  <li>Ang kasal dapat himuon lamang sa hilway kag bug-os nga pagpasugot sang mga ikasal.</li>
  <li>Ang pamilya duna kag sulondan nga bahin sang katilingban kag may katarungan sa 
    proteksyon sang katilingban kag sang Estado.</li>
</ol>

<h4>Artikulo 17</h4>

<ol>
  <li>Ang tagsa tagsa may katarungan nga magpanag-iya sang pagkabutang sing isahanon kag 
    kaupod ang iban.</li>
  <li>Wala sing sin-o man ang di matarong nga kuhaan sang mga pagkabutang.</li>
</ol>

<h4>Artikulo 18</h4>

<p>Ang tagsa tagsa may katarungan sa kahilwayan sang panghunahuna, konsyensya kag 
relihiyon, lakip sa katarungan nga ini ang kahilwayan nga magbaylo sang iya relihiyon ukon 
pagtuo, kag ang kahilwayan, mag-isa man ukon kaupod sang iban kag sa publiko ukon pribado, 
nga ipaathag ang iya relihiyon ukon pagtuo sa pagtudlo, pagbuhat, pagsimba kag pagsaulog.</p>

<h4>Artikulo 19</h4>

<p>Ang tagsa tagsa may katarungan sa kahilwayan nga magsiling sa kabubut-on kag 
pagpahayag, lakip sa katarungan nga ini ang kahilwayan nga panindugan sang mga kabubut-on 
nga wala sing magpasilabot kag mangita, magbaton kag magdala sang impormasyon kag ideya 
paagi sa bisan ano nga media nga wala ginakabig ang mga dulonan.</p>

<h4>Artikulo 20</h4>

<ol>
  <li>Ang tagsa tagsa may katarungan sa kahilwayan sa malinong nga pagtililipon kag 
    paghiliupod.</li>
  <li>Wala sing sin-o man nga dapat piliton nga magpasakop sa isa ka asosasyon.</li>
</ol>

<h4>Artikulo 21</h4>

<ol>
  <li>Ang tagsa tagsa may katarungan nga magpakigbahin sa gobyierno sa iya pungsod, matarong 
    man ukon paagi sa hilway nga pagpili sang mga tiglawas.</li>
  <li>Ang tagsa tagsa may katarungan sa alalangay nga pagserbisyo publiko sa iya pungsod.</li>
  <li>Ang pagbuot sang pulumuyo dapat mangin basihan sa gahom sang gobyierno, ang pagbuot nga 
    ini dapat ipahayag paagi sa panahon kag matuod nga pagpiniliay nga sa paagi sa kabug-osan 
    kag alalangay nga pagboto kag pagahimuon paagi sa sekreto nga pagboto ukon paagi sa 
    katapat sa hilway nga paagi sang pagboto.</li>
</ol>

<h4>Artikulo 22</h4>

<p>Ang tagsa tagsa, subong nga miyembro sang katilingban may katarungan sa kapag-onan sang 
katilingban kag may katarungan sa katumanan, paagi sa pagpaninguha sang pungsod kag sa 
pagbinuligay sang pangkalibutan kag suno sa organisasyon kag manggad sang tagsa ka Estado, 
sang mga katarungang ekonomiko, pangkatilingban kag kultural nga ginakinahanglan sang ina 
nga dungog kag hilway nga pag-uswag sang iya kataohan.</p>

<h4>Artikulo 23</h4>

<ol>
  <li>Ang tagsa tagsa may atarungan nga magtrabaho, hilway magpili sang pangabuhian, matarong 
    kag maayo nga kahimtangan sa pagtrabaho kag proteksyon batok sa wala sing trabaho.</li>
  <li>Ang tagsa tagsa, wala sing bisan ano nga discriminasyon, dapat may katarungan sa suweldo 
    nga katumbas sa iya nga bulohaton.</li>
  <li>Ang tagsa tagsa nga nagtrabaho may katarungan sa matarong kag husto nga bayad nga 
    ginapat-od sa iya kaugalingon kag sa iya pamilya sa pagpangabuhi sing matarong, dugang pa, 
    kon ginakinahanglan, ang iban pa nga pamaagi sang proteksyon pangkatilingban.</li>
  <li>Ang tagsa tagsa may katarungan nga magtukod kag magpasakop sa mga unyon sa paghimo para 
    sa pag-amlig sa iya kaayuhan.</li>
</ol>

<h4>Artikulo 24</h4>

<p>Ang tagsa tagsa may katarungan nga magpahuway kag maglingaw, lakip ang makatarungan nga 
takda sa oras sang trabaho kag panahon sang mga pista opisyal nga may suweldo.</p>

<h4>Artikulo 25</h4>

<ol>
  <li>Ang tagsa tagsa may katarungan sa tulopngan sang pangabuhi nga tuman para sa kaayuhan 
    sang lawas kag pag-ayo sang iya kaugalingon kag sang iya pamilya, lakip ang pagkaon, 
    biste, pagpabalay kag pag-amlig sa pagpabulong kag mga ginakinahanglan ang pagserbisyosa 
    katilingban, kag may katarungan sa seguridad kon mawalan sang trabaho, magkasakit, mangin 
    inutil, mabalo, magtigulang, ukon mawalan sang palangabuhian kon mag-abot ang mga hitabo 
    nga indi niya ginapaabot.</li>
  <li>Ang mga nanay kag kabataan may katarungan sa pinasahi nga pagtatap kag pagbulig. Ang 
    tanan nga kabataan, kasal man ukon indi ang ginikanan, dapat makaangkon sang pare-pareho 
    nga proteksyon sang pangkatilingban.</li>
</ol>

<h4>Artikulo 26</h4>

<ol>
  <li>Ang tagsa tagsa may katarungan sa edukasyon,. Ang edukasyon dapat nga libre, bisan sa 
    elementarya man lamang kag sa nahauna nga halintang. Ang edukasyong elementarya dapat nga 
    kompulsaryo. Ang edukasyon teknikal kag propesyunal dapat itigana sa tanan kag ang mas 
    mataas nga edukasyon dapat pareho nga maangkon sang tanan suno sa merito.</li>
  <li>Ang edukasyon dapat ituon sa lubos nga pag-uswag sang kataohan kag sa pagpabakod sang 
    pagtahod sa mga katarungang pangkataohan kag sa mga pundasyon sang kahilwayan. Ipasanyog 
    ini ang paghinangpanay, pagpaumod kag pag-inabyanay sa tanan nga pungsod, mga grupo suno 
    sa lahi ukon relihiyon, kag pauswagon ang mga hilikuton sang Mga Naghiliusa nga Pungsod 
    para magapabilin ang kahilwayan.</li>
  <li>Ang nahauna nga katarungan sang mga ginikanan amo ang pagpili sang klasi nga edukasyon 
    nga ihatag sa ila mga kabataan.</li>
</ol>

<h4>Artikulo 27</h4>

<ol>
  <li>Ang tagsa tagsa may katarungan nga hilway sa pagpakigbahin sa hilikuton nga pangkultura 
    sang komunidad, maghinuyang sang mga arte kag makigbahin sa pagpauswag nga 
    pang-siyentipiko kag sa mga benepisyo sini.</li>
  <li>Ang tagsa tagsa may katarungan sa proteksyon sang interes nga moral kag materyal nga 
    gikan sa produksyon siyentipiko, literal ukon artistiko nga sinulat niya.</li>
</ol>

<h4>Artikulo 28</h4>

<p>Ang tagsa tagsa may katarungan sa kaayuhan sang pangkatilingban kag pangkalibutan nga 
ang mga katarungan kag kahilwayan nga gintakda sa Pahayag nga ini dapat lubos nga 
maangkon.</p>

<h4>Artikulo 29</h4>

<ol>
  <li>Ang tagsa tagsa may mga katungdanan sa komunidad nga ginatahod ang hilway kag lubos nga 
    pag-uswag sang iya katauhan.</li>
  <li>Sa pagtuman sang iya mga katarungan kag kahilwayan, ang tagsa tagsa magapaidalom lamang 
    sa mga katakdaan nga gintakda sang kasuguan agod maangkon ang nagakaigo nga pagkilala kag 
    pagtahod sa mga katarungan kag kahilwayan sang iban kag mahatagan ang makatarungan nga mga 
    kinahanglanon nga moralidad, kaayuhan sang publiko kag kabug-osan nga kaayuhan sa isa ka 
    demokratikong katilingban.</li>
  <li>Ang mga katarungan kag kahilwayan nga ini indi dapat magamit nga batok sa mga katuyuan 
    kag pagsulondan sang Mga Naghiliusa nga Pungsod.</li>
</ol>

<h4>Artikulo 30</h4>

<p>Wala sing ano man nga bahin sa Pahayag nga ini nga mahimo kabigon nga nagpakahulugan sa 
ano man nga Estado, grupo ukon tao, sang katarungan nga magpakigbahin sa ano man nga 
hilikuton ukon hulag nga nagahandum sa pagguba sang ano man nga katarungan kag kahilwayan 
nga gintakda diri sini.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
