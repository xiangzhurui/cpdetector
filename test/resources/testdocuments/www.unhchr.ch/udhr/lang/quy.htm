<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua de Ayacucho, ">
<title>OHCHR: Quechua de Ayacucho () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="quy_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="quy_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/quy.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="quy.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua de Ayacucho Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,000,000 (1976)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Quechuan family and is spoken by 1 million people chiefly in the South-western Ayacucho region. See also Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<p>Chunka punchaw diciembre killapim 1948 watapi Hukllawasqa Nacionkuna huñunakuspanku 
allinmi nirqaku hinaspam reqsichirqaku runakunapa lliw derechonkunata, chaymi kay 
librochapi tukuy nisqanku kachkan. </p>

<p>Chay hatun huñunakuypim rimanakurgaku lliw Runakunapa Derechonkuna sapakama 
nacionkunapi reqsichisqa, yachachisqa hinaspa leesqa kananpaq, reqsichisqamá kanan tukuy 
rikchaq yachay wasikunapipas, chaynataqa rurana chay nacionkunapa mana imayna kasqantapas 
qawaspam. </p>

<hr ALIGN="RIGHT" WIDTH="75%">

<h3>HUKLLAWASQA NACIONKUNAPA REQSICHISQAN <br>
LLAPA RUNAKUNAPA DERECHONKUNA</h3>

<h4>Qallariynin </h4>

<p>QAWARISUNYA: Libre kawsakuywan kay pachapi tukuy imapi hawka kawsakuyqa sumaq 
sapichasqam kachkan kaykunapi: Lliw runakunaqa mamanchikpa wachakuwasqanchikmantapunim 
mana pipapas usuchisqan allin qawasqa hinaspa igual derechoyoq kananchik. </p>

<p>QAWARISUNYA: Runakunam tukuy mana allin ruwaykunaman chayarunku, runapa derechonkunata 
mana sumaqta reqsispanku otaq yachachkaspankupas chaykunata mana kaqpaqpas hapispanku, 
lliw runakunam munanchik hamuq punchawkunapi allin kawsakuyta; tukuy manchakuykuna hinaspa 
muchuyllapi wakcha kaykuna chinkaruptinqa lliw runakunam mana manchakuspaña rimarisun 
imam umanchikpi kaqta, mana manchakuspataqmi chaskisun imam yachay munasqanchiktapas. </p>

<p>QAWARISUNYA: Kananmi Runakunapa Derechon waqaychaq munayniyoq kamachikuykuna, chay 
kamachikuykunam mana pimanpas sayapakuspa yanapanan derechon valechiy munaq sarutyasqa 
hinaspa usuchisqa runakunata. </p>

<p>QAWARISUNYA: Kay pachapi nacionkuna amistadta armanankupaqmi sonqonchikpi 
munaypaq-munananchik hinaspam chay munayta cheqechinanchik. </p>

<p>QAWARISUNYA: Huñunasqaman perteneceq nacionkunam kay qellqapi cheqapyachirqaku Iliw 
runakunapa derechonpi creesqankuta hinaspam rimanakurqaku runakunaqa qari kaspapas otaq 
warmi kaspapas igual derechoyoqkama kasqan reqsichiyta. Tukuy chaykunata sumaqta 
yachaykuspaqa libre kawsakuyninchikpa kallpanchasqanmi aswan sumaqtaraq llamkasunchik 
llaqtanchik hatunyananpaq. </p>

<p>QAWARISUNYA: Huñunasqaman perteneceq nacionkunam rimanakurunku lliw runakunapa 
derechonchikqa hinaspa libre kayninchikqa llapallanpa allin chaskisqan kananpaq. </p>

<p>QAWARISU NYA: Runakunapa derechonchikwan libre kayninchik allin reqsisqa kaspaqa 
cheqapmi kanqa. </p>

<p>HATUN HUÑUNAKUYPI RUNAKUNAPA DERECHON REQSICHISQA KASQANMANTA </p>

<p>Hatun rimanakuyman lliw nacionkunamanta hamuqkunam kay qellqapi reqsichinku lliw 
mundontin runakunapa derechonkunata, chaynapi runakuna maypiña yachaspapas kay qeliqata 
qawaspanku respetayta hinaspa libre kawsakuyta yachanankupaq; atisqankuman hinam 
wakinkunamanpas reqsichinqaku tukuy kaykuna cheqappuni kananpaq; kaykunataqa ruwanqaku 
hukllawasqaman perteneceq nacionkunapi kawsaqkunam otaq kay nacionkunapa amparonpi 
kaqkunam. </p>

<h4>PUNTA KAQ (1)</h4>

<p>Lliw runakunam nacesqanchikmantapacha libre kanchik, lliw derechonchikpipas 
iguallataqmi kanchik. Yuyayniyoq kasqanchikraykum hawkalla aylluntin hina kawsayta 
debenchik llapa runakunawan. </p>

<h4>ISKAY KAQ (2)</h4>

<p>Kay qellqapi tarikuq derechonchikmanta yachachikuykunaqa lliwchanchikpaqmi, manam 
imananchu huk runapa imayrikuq kayninpas nitaq qari warmi kayninpas nitaq imayna 
rimasqanpas nitaq ima diospi creesqanpas, manam imananchu imayna formapi gobierno kananpaq 
piensasqankunapas nitaq maylawmanta kasqanpas nitaq wakcha-apu kasqanpas nitaq imaynaña 
kasqanpas. </p>

<p>Lliw nacionkunam libre kaspapas otaq mana libre kaspapas imaymana rikchaq gobiernoyoq 
kanchik, wakinñataqmi huk nacionkunaman hapipasqa kanku, ichaqa imaynaña kaspapas manam 
hukmanpaq qawasqachu kananchik. </p>

<h4>KIMSA KAQ (3)</h4>

<p>Lliw runakunam derechoyoq kanchik kawsananchikpaq libre kananchikpaq hinaspa 
waqaychasqa kananchikpaq. </p>

<h4>TAWA KAQ (4)</h4>

<p>Manam pipas usurpasqa sirvienteqa kachwanchu, tukuy formapi prohibisqam runakunata 
dueñochakuruspa sirvichikuyqa hinaspa runa rantinakuyqa. </p>

<h4>PICHQA KAQ (5)</h4>

<p>Manam pipas imaymana ñakariykunaman churasqaqa kachwanchu, manataqmi runa kayninchikta 
penqayman churaykuspa castigasqaqa kachwanchu. </p>

<h4>SOQTA KAQ (6)</h4>

<p>Lliw runakunam maypiña tarikuspapas derechoyoq kanchik ima juiciopipas 
valechikunanchikpaq. </p>

<h4>QANCHIS KAQ (7)</h4>

<p>Lliw runakunam derechoyoq kanchik igualkama leypapas chaskisqan kananchikpaq, leyqa 
mana pimanpas sayapakuspanmi amparawananchik. Kantaqmi derechonchik kay yachachikuykunata 
mana kasukuspa contranchikpi sayariy munaqkunamanta. Derechoyoqtaqmi kanchik kay 
yachachikuykuna qonqayta pantaypi kaptin leypa waqaychasqan kananchikpaqpas. </p>

<h4>PUSAQ KAQ (8)</h4>

<p>Lliw runakunam derechoyoq kanchik justiciapi uyarisqa kaspanchik amparachikunanchikpaq, 
leyman hina derechonchikpa contranpi ruwaqkunamantam waqaychasqa kananchik. </p>

<h4>ISQON KAQ (9)</h4>

<p>Faltanta mana sumaqta yachachkaspaqa manam pipas detenesqaqa, presochasqaqa nitaq 
hukláw nacionman qarqosqaqa kanmanchu. </p>

<h4>CHUNKA KAQ (10)</h4>

<p>Lliw runakunam igual kasqanchikrayku mana sayapakuq justiciawan uyarichikunanchikpaq 
derechoyoq kanchik, derechoyoqmi kanchik juiciopi ima deberninchikpas otaq derechonchikpas 
yachananchikpaq. Imamanta tumpasqa karuspapas yachananchikpaqmi sumaqta qawachiwananchik. </p>

<h4>CHUNKA HUKNIYOQ (11)</h4>

<ol>
  <li>LIiw runakunam ima huchamanta tumpasqa kaspanchikpas inocente kasqanchik 
    valechikunanchikpaq derechoyoq kanchik, leyman hina juiciopi huchayoq kasqanchikta 
    tarinankukama. Chay juiciopipas kanmi derechonchik garantiata chaskispanchik cheqaptapuni 
    difiendesqa kananchikpaq. </li>
  <li>Huk runapa imapas ruwarusqanmantaqa manam sentenciaruspanku castiganmankuchu sichum chay 
    ruwasqan punchawkunapi manaraq ley lloqsispa delito kasqanta qawachichkaptinqa. 
    Castigasqaqa kanqa chay hucha ruwasqan punchawkunapi leyman hina castigokunallawanmi. </li>
</ol>

<h4>CHUNKA ISKAYNIYOQ (12)</h4>

<p>Manam pipas yanqapas yanqaqa chaqwanmanchu vidanchiktaqa nitaq ayllunchikkunapatapas, 
manam yanqapuniqa yaykukuykunmanchu wasinchikmanpas, manataqmi cartanchiktapas yanqaqa 
pipas Ieekurunmanchu. Lliwmi derechoyoq kanchik kaykunamanta leywan amparachikunanchikpaq. 
</p>

<h4>CHUNKA KIMSAYOQ (13)</h4>

<ol>
  <li>Lliw runakunam maypipas purinanchikpaq derechoyoq kanchik, derechoyoqtaqmi kanchik 
    nacionninchikpiqa maypi wasichakunapaqpas. </li>
  <li>Lliw runakunapam derecho kapuwanchik kikin nacionninchikmanta otaq maylaw nacionmantapas 
    lloqsinanchikpaq hinaspa kikin nacionninchikman kutimunanchikpaq. </li>
</ol>

<h4>CHUNKA TAWAYOQ (14)</h4>

<ol>
  <li>Sichum huk runa persiguisqa kanman nacionninpa gobiernon hina mana piensasqanrayku, 
    hinaspaqa payqa derechoyoqmi huklaw nacionman ayqekuspa amparasqa kananpaq. </li>
  <li>Nacionninpi cheqap hucha rurarusqanmanta justiciapa qatikachasqan runaqa manam 
    runakunapa derechonman hapipakunmanchu huklaw nacionman ayqekuspa chaypiña libre 
    kawsakunanpaq. </li>
</ol>

<h4>CHUNKA PICHQAYOQ (15)</h4>

<ol>
  <li>Sapakama runakunam derechoyoq kanchik huk nacionman pertenecenanchikpaq. </li>
  <li>Kay derechonchiktaqa manam pipas yanqamantaqa qechuwachwanchu. Kantaqmi derechonchik 
    nacionmanta cambiakuyta munaptinchik mana pipas harkakuwananchikpaq. </li>
</ol>

<h4>CHUNKA SOQTAYOQ (16)</h4>

<ol>
  <li>Qaripas warmipas casarakuy tiempoman chayaruptinchikqa kanñam derechonchik 
    casarakuspanchik familiayoq kananchikpaq, manam imananchu ima castamantam otaq 
    maylawmantam kayninchikpas, qaripas warmipas igual derechoyoqmi kanchik casado 
    kayninchikpi allin kawsakunanchikpaq chaynataq rakinakunanchikpaqpas. </li>
  <li>Qaripas warmipas mana munaspaqa manam casarakuchwanchu. </li>
  <li>Tayta-mamam llapa familiantin estadopa waqaychasqan kananchikpaq derechoyoq kanchik, 
    ñoqanchikqariki nacionta wiñachiq huk hatun ayllum kanchik. </li>
</ol>

<h4>CHUNKA QANCHISNIYOQ (17)</h4>

<ol>
  <li>Lliwmi derechoyoq kanchik sapallanchikpas otaq iskay kimsa runakunawan kuskapas 
    kapuqniyoq kananchikpaq. </li>
  <li>Manam kapuqninchiktaqa yanqaqa pipas qechuwachwanchu. </li>
</ol>

<h4>CHUNKA PUSAQNIYOQ (18)</h4>

<p>Lliw runakunam derechoyoq kanchik imayna formapipas piensananchikpaq, 
conciencianchikman hina kawsakunanchikpaq hinaspa ima diospi creenanchikpaqpas. Kay 
derechonchikman hinaqa librem kanchik ima religiontapas chaskinanchikpaq hinaspa imayna 
formapipas creesqanchikta ruwananchikpaq. Sapallanchikpipas otaq huk huñunakuypipas 
ruwachwanmi chay creesqanchiktaqa hinaspapas yachachichwanmi wasinchikpi otaq maypipas. </p>

<h4>CHUNKA ISQONNIYOQ (19)</h4>

<p>Lliw runakunam imayna piensasqanchiktapas rimarinanchikpaq derechoyoq kanchik, 
erechoyoqtaqmi kanchik mana pipa harkakusqan chaykunata willakunanchikpaqpas, 
chaskichwantaqmi hukkunapa piensasqantapas. </p>

<h4>ISKAY CHUNKA (20)</h4>

<ol>
  <li>Kanmi derechonchik huñunakunapaq chaynataq ima huñunakuyta hawkalla hatarichinapaqpas. 
  </li>
  <li>Manam pipas obligasqaqa kachwanchu ima huñunakuymanpas mana munastin 
    pertenecenanchikpaqqa. </li>
</ol>

<h4>ISKAY CHUNKA HUKNIYOQ (21)</h4>

<ol>
  <li>Lliw runakunam derechoyoq kanchik nacionninchikpa gobiernonpi servikunanchikpaq, 
    chaytaqa rurachwanmi kikinchikpunipas otaq munasqanchikta akllaspapas. </li>
  <li>Lliw runakunam igual derechoyoq kanchik gobiernonchikpa atiendenan wasikunaman yaykuspa 
    chaypi atiendechikunanchikpaq. </li>
  <li>Gobiernopa atiyninqa kachkan lliw llaqtakuna munaspanchik chay autoridadta 
    qoptillanchikmi, chay munasqanchiktam reqsichinchik librepuni votaspanchik; chay vototam 
    ruwayta debenchik mana pipa yachasqanta chaynapi munasqanchikpaq votananchikpaq. </li>
</ol>

<h4>ISKAY CHUNKA ISKAYNIYOQ (22)</h4>

<p>Llapallan runakunam derechoyoq kanchik educacionpi, kupuqninchikpi hinaspa imayna 
kawsayninchikpipas amparasqa kananchikpaq chaynapi tukuy allin kayman chayananchikpaq. 
Chay seguridadtam chaskinchik kaykunawan: Gobiernom organizasqa kaspan ñoqanchikpaq 
atisqanta ruranan imakunam nacionninchikpi kaqkunawan, allinninchikpaqmi ruranan 
kallpanman hina otaq huklaw nacionkunapa yanapasqanpas. </p>

<h4>ISKAY CHUNKA KIMSAYOQ (23)</h4>

<ol>
  <li>LIiw runakunam munasqanchikpi iiamkananchikpaq derechoyoq kanchik, derechoyoqtaqmi 
    kanchik mana ilamkayniyoqkunapas llarnkayta maskaspa tarinanchikpaq, manam pipas 
    munarispanqa qarqowachwanchu llamkayninchikmantaqa. </li>
  <li>LIiw runakunam derechoyoq kanchik mana ima sayapakuykunawan trabajonchikman hina pago 
    chaskinanchikpaq. </li>
  <li>Lliw runakunam derechoyoq kanchik sasapas facilpas iiarnkasqanchikman hina pagonchik 
    chaskinanchikpaq, chaynapi allin kawsakuyman hina familiantin allin kawsananchikpaq; mana 
    chayqa chaskinam yanapakuyta chaypaq hina hatarichisqa yanapakuqkunamanta. </li>
  <li>Lliw runakunam derechoyoq kanchik lamkaq-masinchikkunaWan grupota formaspa otaq chayna 
    grupokunaman pertenecespa derechonchik vechikunanchikpaq. </li>
</ol>

<h4>ISKAY CHUNKA TAWAYOQ (24)</h4>

<p>Lliw runakunam derechoyoq kanchik samananchikpaq hinaspa samarispa asirikunanchikpaq, 
derechoyoqtaqmi kanchik atisqanchikman hinalla sapa punchaw llamkananchikpaqpas hinaspa 
vacacionalninchik chaskinanchikpaqpas.</p>

<h4>ISKAY CHUNKA PICHQAYOQ (25)</h4>

<ol>
  <li>Lliw runakunam derechoyoq kanchik allin kawsayta tarispa familiantin allin mikusqa, 
    allin pachasqa hinaspa sano kawsakunapaq. Derechoyoqtaqmi kanchik amparasqa kananchikpaq, 
    invalido kaspapas, viudo otaq viuda kaspapas, machu otaq paya kaspapas; derechoyoqtaqmi 
    kanchik trabajota mana tarispapas otaq qonqayta ima mantenikunanchikpaq kaqta 
    pierderuspapas amparasqa kananchikpaq. </li>
  <li>Wiksayoq warmikunapas chaynataq warmachakunapas derechoyoqmi kanku allin mantienesqa 
    kanankupaq. Casadómanta otaq mana casadomanta kaspapas lliw warmachakunaqa igual 
    derechoyoqmi kanku amparasqa kanankupaq. </li>
</ol>

<h4>ISKAY CHUNKA SOQTAYOQ (26)</h4>

<ol>
  <li>Lliw runakunam derechoyoq kanchik educasqa kananchikpaq. Mana qollqellapaqmi primariaqa 
    chaymi obligatorio primariayoqllapas lliw kanankupaq. Allin notanchikman hinaqa lliwmi 
    mastaraq educakuchwanchik chaynapi imam munasqanchikman chayananchikpaq. </li>
  <li>Educacionpa rurunqa kanan runakunapa allin kawsakuyninmi hinaspa lliw derechonkuna sumaq 
    reqsiymi chaynapi libre kaynin allin respetasqa kananpaq. Hawkalla kaspanchikmi 
    comprendenakunanchik huklaw nacionkunawan, wakin castakunawan hinaspa ima diospi 
    creeqkunawanpas. Huñunasqa nacionkunatapas yanapananchikmi tukuy kay pachapi hawka 
    kawsakuy kananpaq. </li>
  <li>Tayta-mamakunaqa derechoyoqmi kanchik imayna educacionta familianchik chaskinanpaqpas. </li>
</ol>

<h4>ISKAY CHUNKA QANCHISNIYOQ (27)</h4>

<ol>
  <li>LIiw runakunam derechoyoq kanchik maymi yachasqanchikpi ima ruray kaptinpas 
    yanapakunanchikpaq. Yanapakuchwanmi tukuy imapi llaqtanchik sumaqílataña wiñananpaq 
    hinaspapas derechoyoqmi kanchik chay llaqtapa imapas qowasqanchikta chaskikunapaq. </li>
  <li>Sichum umallanchikmanta imapas valorniyoq kaqta horqoruchwan otaq pipapas manaraq 
    rurasqanta imatapas chayraq ruwaruchwan, hinaspaqa derechoyoqmi kanchik chay 
    paqarichisqanchikkunapa valorniyoq kasqanta amparachinanchikpaq. </li>
</ol>

<h4>ISKAY CHUNKA PUSAQNIYOQ (28)</h4>

<p>Derechoyoqmi kanchik nacionninchikpi hinaspa lIiw nacionkunapipas runakunapa derechon 
valechiq organizacion kananpaq, chaynapi kay tukuy qawasqanchik derechonchik hinaspa libre 
kasqanchik haypananchikpaq. </p>

<h4>ISKAY CHUNKA ISQONNIYOQ (29)</h4>

<ol>
  <li>Lliw runakunam llaqtanchikpi qespinchik, chayraykum llaqtanchikpaq deberniyoq kanchik. </li>
  <li>Derechonchik otaq libre kayninchik valechikunanchikmantaqa leyllam harkakuwachwan, 
    chaynaqa kanman wakinpa derechonkuna otaq libre kayninku mana usurpasqa kananpaqmi, 
    chaynapi chaqwakuna mana kananpaq. Chaynapitaq lliw runakunaqa sapakama kikin 
    nacionninchikpi hawkalla kawsakunanchikpaq. </li>
  <li>Kay lliw derechonchikqa otaq libre kayninchikqa manam valechisqaqa kanmanchu, sichum 
    imayna formapipas hukllawasqa nacionkunapa munasqanpa contranpi kaspaqa. </li>
</ol>

<h4>KIMSA CHUNKA (30)</h4>

<p>Kay qelíqapa nisqankunaman hapipakuspaqa manam pipas otaq gobiernopas imatapas 
ruwanmanchu, derechonchikta hinaspa libre kayninchikta usurpanankupaqa. </p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
