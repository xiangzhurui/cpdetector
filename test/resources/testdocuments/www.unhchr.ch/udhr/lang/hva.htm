<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Huasteco, ">
<title>OHCHR: Huasteco () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="hva_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="hva_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="hva.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Huasteco Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">70,000 (1990)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Mexico</span> <br>
    <br>
    <span class="highlighthead">Background</span> <br>
    <span class="highlighttxt">There are 120 000 Hausteco speakers (all dialects).  It is spoken in Mexico, particularly in the Northwester state of San Luis Potosi.  Huasteco belongs to the Maya-Totonac family, particularly to its Mayanese branch and the subfamily Yax.</span><br>
    <br>

    <br>
    <span class="highlighttxt">
    Received: 19990621<br>
    Posted: 19990621<br>
    Checked: 19990621
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  
<h3>DHÉY TSALAP ABAL PATAL AN INIK ANI AN UXUM AXI K'WAJÍL TI AL AN TSABÁL</h3>
<p>ONU ti al an tamub 1948.</p>
<p>Kom i exiál abal in tujtal an walkadhtaláb, an chubaxtaláb 
ani an koyataláb ti al an tsabál k'wajat ti al an exlomtaláb k'al patal 
wawá' tu k'wajíi, in tomnál ki bats'uw jununúl an alwa'taláb.</p>
<p>Kom i exlál abal tam jún yab in exlál jawa' xi pél in 
uchbíl ani an k'e'atnaxtaláb in t'ajámal ka wa'tsin yani kidháb t'anél ani 
yan jita' axi odhnámej, ani kom uluwamej abal i ayál juni ít tsalap junti ka 
wa'tsin juni k'ay'lál juntij an k'wajílchik yabáts ka xe'tsin k'al i jík'ib 
mani ka k'wajiy al an ts'ejwantaltaiáb ani ka k'wajiy walkadh abal kin uluw ani 
kin bela'jawa'its jún kin le'na'.</p>
<p>Kom i exlál abal an éyalchik in tomnál kin beletna' ani 
kin k'aniy an chubaxtaiáb abal an inikchik yab kin yéjenchij kin dhay'k'a'an 
k'ak'adh pextaláb abal ka ats'anchat in káwintal.</p>
<p>Kom i exlál abal in tomnál ki beldha' juni tekedh tsalap 
abal ka k'ánidháxinchik an kwenchal.</p>
<p>Kom i exlál abal an bichówlom ti al an &quot;Naciones 
Unidas&quot; in wichk'ómalchik kin uluw abal in kwa'al in alwa' ichích abal 
kin k'ak'nanchij in éy ani in jalbíl tin putát an inik ani an uxum, ani in 
ulúmalchik abal ne'etschik kin t'aja' an tsápláb abal ka nixk'in an 
ts'ejwantaláb ti al juni walkadhtalá axi lej púlik tin tomnál ki ejtiy.</p>
<font SIZE="3">
<p>&nbsp;</p>
</font>
<p>Kom i exlál abal an kwenchaláb axi k'wajat junkudh in 
binámal in káwintal abal neéts kin tolmiy an ONU abal kin k'ak'nanchij jawa' 
in kwa'al tin uchbíl kin bats'uwchik patal an k'wajíl tejé' al an tsabál, 
ani</p>
<font SIZE="3">
<p>&nbsp;</p>
</font>
<p>kom i exlál abal axe'chik xi uchbidhtaláb in kwa'al lej yan 
in jalbíl bala ka putuwat jawa' xi tejé' k'wajat uludh:</p>
<font SIZE="3">
<p>&nbsp;</p>
</font><b>
<p ALIGN="CENTER">AN PULIK TAMKUNTALÁB IN ULAL:</p>
</b>
<p>Axé' xi tsalap tin k'ánél an inikchik tin putát an 
tsabál, in lé' abal an kwenchal ani an bichowchik kin t'aja' an tsápláb abal 
ti al an exóbintalab ka k'ák'náj ani ka putuwat tin puwél an bichow axi 
k'wajat junkudh ti al an &quot;Naciones Unidas&quot;, patal jawa' tejé' 
jilk'onal uludh.</p>
<font SIZE="3">
<p>&nbsp;</p>
</font>
<h4>K’a'ál tsalap (art.l).</h4>
<p>Patal an inik ani an uxum u wa'tsinal walkadh abal jununúl 
kin bats'uw an alwa'taláb ani ka pidhan in éy jant'ini' in tomnál; in kwa'al 
in tsalpádh ani in k'ayá' abal kin k'anidha' in juntal.</p>
<h4>Tsabchíl tsalap (art.2).</h4>
<p>Patal an k'wajíl in tomnál kin bats'uw an uchbíláb jawa' 
tejé' bijidh, yab in t'ajál max pilchik in káwintal, pilchik in wa'tsintal, 
pilchik in éy ani in belkaxtal, pilchik in tsalap, max ts'alat ani max pilchik 
in wal in ot'ól.</p>
<p>Jayetsej yab in tomnál ka k'e'atnáj max pilchik tsalap ani 
in éy; max k'wajíl al juni kwenchal axi k'wajat abatnadh k'al pil i kwenchal.</p>
<h4>Oxchíl tsalap (art.3).</h4>
<p>Patal an k'wajíl in tomnál ka k'ak'nanchat in ejatal, in 
iniktal, in éy ani an jolataláb abal kin ejtow ka xe'tsin alwa'.</p>
<h4>Tse'chíl tsalap (art.4).</h4>
<p>Mani jita' yab pidhach i k'ij abal kin t'ójondha'jún jita' 
ani yab kin jalbíy, mani in tomnál ka xe'tsindháj ti nujnél jant'ini' 
t'ajchinalchik an ko'nél.</p>
<h4>Bo'chíl tsalap (art. 5).</h4>
<p>Yab walkadh abal jita' ka tsa'uwat, ka ts'ojbédháj mani ka 
t'ajchin in tidhéj al juni ts'ejeltaiáb.</p>
<h4>Akakchíl tsalap (art.6).</h4>
<p>Patal an k'wajíl in uchbíl tin kwa'al abal ka pidhan juni 
exlomtaláb k'al an éyal ti al an kwenchal juntij k'wjíl.</p>
<h4>Bukchíl tsalap (art. 7).</h4>
<p>Jununúl i jaibíl i kwa'al ti al an abatnaxtaláb, 
jaxtámits in tomnál junat ku k'ániyat ma ju'támakits ku k'wajiy; ani in 
tomnál ku jek'ondháj tam jita' kin le'na' tu ku tákchikiy, tu ku k'e'atna' 
ani jayej max jita' kin le'na' tu odhna' k'al i káw.</p>
<h4>Waxikchíl tsalap (art. 8).</h4>
<p>Tam ku jolbiyat k'al juni káw, in tomnál abal jilchin i 
jolát abal ki k'ániy ti bá'.</p>
<h4>Beiewchíl tsalap (art.9).</h4>
<p>Mani jita' yab in tomnál ka alk'idh'wik'an mani ka kedhmayat 
tin kwenchál.</p>
<h4>Lajuchíl tsalap (art. 10).</h4>
<p>Patal in tomnál ka ats'an k'al an éyal abal ka exóbnanchat 
in tsalap ani ka exiáj max chubax jolbidh ani max ibáj. An éyal yab in 
tomnál kin baliy in káwintal abal kin ok'xidh walbiy juni jolbinél.</p>
<h4>Lajujunchíl tsalap (art. 11).</h4>
<ol>
  <li>
    <p>Patal jita' ka ne'dháj al juni éyaltaláb yab in 
    tomnál dhubatits ka ko'oyat ti pojkax, max yabayej elchinenek in jolbíl; 
    ani jayej abal in tomnál ka pidhan i jolát kin k'ániy tin bá'.</li>
  <li>
    <p>Yab jita' ka jolbiyat k'al juni t'ajnél axi tamti 
    wat'ey, yabayejak exladh max pél i jolbintaláb tin altálíl mani ti eiéb 
    an kwenchal juntij k'wajíl. Jayétsek'ij yab in tomnál ka punchin juni 
    jolbintaláb axi yab já' in bajuwal an t'ajnél.</li>
</ol>
<h4>Lajutsabchíl tsalap (art. 12).</h4>
<p>Yab jita' in tomnál ka takchikat tin iniktal, tin 
k'álábil, tin k'imá', tin úwil, tin xe'éts mani ka xe'tsindháj k'al i 
alk'idh káw maní ka t'ajchin in tídhéj. Patal in tomnál ka k'ániyat tam ka 
le'náj ka t'ajábchin k'al jitákits.</p>
<h4>Laju oxchíl tsalap (art.13).</h4>
<ol>
  <li>
    <p>Jitákitsk'ij ne'ets kin epow ka xe'tsin tin kwenchál 
    ani kin punuw in k'imá' ju'támakitsk'ij kin le'na'.</li>
  <li>
    <p>Jitákitsk'ij in ejtowal ka kalej ani ka wichiy tin 
    kwenchál ani jayej aba' ani' píl i kwenchal ti k'wajíl.</li>
</ol>
<h4>Lajutse'chíl tsalap (art.14).</h4>
<ol>
  <li>
    <p>Tam jún xe'ets ti aliyáb abal ka odhnáj, ma jawákits 
    tam bichow in tomnál ka pidhan i k'ij abal ka tsink'on.</li>
  <li>
    <p>Axé' xi tsalap yab ne'ets ka éyan tam chubax wa'ats 
    juni pulik jolbintaláb ani wa'ats juni k'idháb t'ajnél axi an 
    &quot;Naciones Unidas&quot; in lé' abal ka taley.</li>
</ol>
<h4>Lajubo'chil tsalap (art. 15.1).</h4>
<ol>
  <li>
    <p>Patal an k'wajíl in tomnál ka walkanchat kin ko'oy jún 
    in kwenchál.</li>
  <li>
    <p>Mani jita' yab in tomnál ka k'ánchin abal kin jalk'uy 
    in kwenchál, max aníts tin lé'.</li>
</ol>
<h4>Laju akakchíl tsalap (art. 16).</h4>
<ol>
  <li>
    <p>Tam kin bajuwits in tamúb, an uxum ani an inikchik, 
    k'wajat jolat abal ka tomkin ani kin inkiychik juni k'imádh, ka k'wajiychik 
    ti k'imadh ani max kin bajuwchik ka jíláxin, in tomnálchik ka 
    k'ák'náchik ani ka pidhan jununúl in uchbíl.</li>
  <li>
    <p>Yab jita' in tomnál ka tomkiyat k'al i tsápláb, kom al 
    juni tomkintaláb in tomál ka k'wajiychik kulbél jant'ini'an uxum ani an 
    inik.</li>
  <li>
    <p>An k'imádh jats in tujtal an xe'tsintaláb, jaxtám an 
    éyal in kwa'al tin uchbíl kin k'ak'na', kin beletna' ani kin k'ániy abal 
    yab ka buk'lun.</li>
</ol>
<h4>Lajubukchíl tsalap (art. 17).</h4>
<ol>
  <li>
    <p>Patal an k'wajíl in kwa'al in uchbíl kin ko'oy i 
    k'áiáb tin kwetémtal ani jayej axi dhéy, max aníts tin lé'.</li>
  <li>
    <p>Mani jita' yab in tomnál ka aik'idh takchikinchat in 
    k'álábil.</li>
</ol>
<h4>Lajuwaxikchíl tsalap (art. 18).</h4>
<p>Patal k'wajat jolat abal kin kwetém ko'oy in tsalápil ani 
in belkaxtal, ani abal kin t'aja' ani kin tejwamédha'tin k'imá'ani ju'támits 
kin le'na', nixé' xi belkaxtaláb, tin kwetémtal ani ti mudhél; jayetsej abal 
kin jalk'uy in belkaxtal tam kin le'na'.</p>
<h4>Lajubeléwchíl tsalap (art. 19).</h4>
<p>Patal jolat abal kin tejwamédha' in tsalap ani in káwintal; 
axé' xi uchbidhtaláb jayetsej in ulal abal yab in tomnál ka k'e'atnáj tin 
ébál in tsalápil; jayetsej abal kin aliy ani kin bats'uw píl i tsalap ani 
abal kin buk'uw ma ju'támakits kin le'na' ani k'ai jawákits tam eyixtaláb.</p>
<h4>Jun inikchíl tsalap (art.<b> </b>20).</h4>
<ol>
  <li>
    <p>Patal jolat abal ka ts'at'ey k'al jawákits tam 
    junkudhtaláb abal ka dhéy t'ójon ani kin k'ániychik tin bá'.</li>
  <li>
    <p>Yab jita in tomnál ka t'ajchin i tsápláb abal expidh 
    ka ts'at'ey al juni dhéy t'ojláb max yab in lé'.</li>
</ol>
<h4>Jun inikjunchíl tsalap (art. 21).</h4>
<ol>
  <li>
    <p>Patal an k'wajíl in kwa'al tin uchbíl ti t'aja' ti 
    éyal ani kin bijiy jita' in kulbétnál ti éyal tin kwenchál.</li>
  <li>
    <p>Patal in kwa'ai tin uchbíl ka tolmiyat abal kin bajuw ka 
    ulits al an pulik éyaltai{ab tin kwenchál.</li>
  <li>
    <p>Tin káwintal an bichow taja'its ti k'wajat in tujtal an 
    éyaltaláb. An bichow in tomnál kin bijiy in éyalil ani an éyal kwa'al 
    kin t'aja' jawa'kin uluw an bichow.</li>
</ol>
<h4>Jun iniktsabchíl tsalap (art. 22).</h4>
<p>Patal an k'wajíl in kwa'al tin uchbíl kin bats'uw an 
alwa'taláb jawa' ka wa'tsin tin kwenchál ani kin ko'oy jawa' in yéjenchal 
abal ka k'apúts, abal kin puwedha' in xe'éts ani abal kin yanedha' in 
exóbintal aní kin puwedha' in éy ani in tsalap.</p>
<h4>Jun inik oxchíl tsalap (art. 23).</h4>
<ol>
  <li>
    <p>Patal in uchbíl tin kwa'al abal kin ko'oy juni t'ojláb 
    ani abal kin kwetém takuy in t'ojlábil jawa'its in kulbétnál ani in 
    tomnál ka tolmiyat tam yab in kwa'al ju'táj ti ka t'ójon.</li>
  <li>
    <p>Jununúl in kwa'al in uchbíl ka alwa' jalbinchat in 
    t'ojlábil ani abal yab ka k'e'atnáj.</li>
  <li>
    <p>Patal an t'ojnal in tomnál ka pidhan juni alwa' 
    jalbixtaláb axi kin bajuw abal kin bela' in yanétal ani kin ejtow kin 
    pidha' patal jawa'its in tomnál abal ka alwa' k'wajiy juni k'imádh.</li>
  <li>
    <p>Tin yanél an k'wajíl jolat abal kin junkuw tin bá' 
    abal ka t'ójon ani abal kin k'ániychik in t'ojlábil.</li>
</ol>
<h4>Jun iniktse'chíl tsalap (art. 24).</h4>
<p>Patal in kwa'al tin uchbíl abal ka koyóts jun we' ti 
t'ojnal ani abal ka jalbinchat an koytaláb.</p>
<h4>Jun inikbo'chíl tsalap (art. 25).</h4>
<ol>
  <li>Patal in kwa'al in uchbíl kin ko'oy an alwa'taláb abal kin ejtow kin 
    pijchiy in yanétal, kin iláliy,kin kó'onchij in k'imá', ani kin pidha' 
    jawa'its kin yéjenchij; jayetsej in tomnál ka pidhan i tolmixtaláb tam 
    yab kin ko'oy i t'ojláb, tam ka yaw'láts, tam ka jilk'on tsemchidh, tam 
    k'wátits al an yejtsetaláb ani max kin wat'a' juni yajchiktaláb axi kin 
    t'aja' abal yabats kin ejtow ti t'ojnal.</li>
  <li>Tam t'elé'lidh juni mímláb, in tomnál ka alwa' beletnáj, jajá' ani 
    in tsakámil. Patal an tsakam axi ka wa'tsin ti al juni tomkidh k'imádh ani 
    axi ibáj, jayetsej in tomnál jununúl ka k'anidháj.</li>
</ol>
<h4>Jun inik akakchíl tsalap (art. 26).</h4>
<ol>
  <li>
    <p>Patal in tomnál in tomnál ka pidhan juni exóbintaláb 
    aik'idh. An k'a'ál exóbintaláb in tomnál ka bínáj abal patal. An 
    exóbintaláb tin kwéntaj an t'ojláb, in yéjenchal ka yanedháj; aniyk'ij 
    tin tomnál ka bínáj an exóbintaiáb axi ebálits in alwá'.</li>
  <li>
    <p>An exóbintaláb in tomnál kin t'aja' abal jún ka yaney 
    in tsalap ani kin puwedha' in éy jita' axi exóbal; kin k'anidha' in 
    juntál ani kin k'ák'nanchij in tsalápil ani in éy. Jayétsej in tomnál 
    abal kin t'aja' abal kin beldha' an t'ojláb axin t'ajál an ONU abal ets'ey 
    ka wa'tsin an koyataiáb ti al an tsabái.</li>
  <li>
    <p>An tátalábchik in kw'al in ejét abal kin takuy an 
    exóbintaláb axin le'nanchal abal in tsakámil.</li>
</ol>
<h4>Jun inikbukchíl tsalap (art. 27).</h4>
<ol>
  <li>Patal in kwa'ai in uchbíl kin bats'uw an alwa'taláb axi ka wa'tsin ti al 
    an exóbintaláb, kin k'anidha' ani kin beletna' an exóbintaláb.</li>
  <li>Patal in kwa'al tin uchbíl abal kin k'ániy an tsalap axi alwa' ani patal 
    jawa' in wa'tsindhál an exóbintaláb.</li>
</ol>
<h4>Jun inik waxikchíl tsalap (art. 28).</h4>
<p>Patal in tomnál kin ko'oy juni xe'tsintaláb juntij ka 
ejtowat ka putuwat jawa' axi tejé' jilk'onal uludh al axé' xi dhey tsalap.</p>
<h4>Jun inik belewchíl tsalap (art. 29).</h4>
<ol>
  <li>
    <p>Patal in kwa'al tin uchbíl ka t'ójon abal kin puwedha' 
    in kwenchál, kom, taja'its tin tomnál ku yejey ani ki puwedha' ti bá'.</li>
  <li>
    <p>Patal jawa' ki le'na', ne'ets ki ejtow ki t'aja'; expidh 
    yab walkadh abal ki odhna' i juntal, abal ki uk'pinchij in tsalap ani abal 
    ki t'ajchij i tsápláb abal ki jalk'unchij in tsalápil, kom max ki t'aja' 
    ani', yabáts i jalpiyalits an káw.</li>
  <li>
    <p>Axé'chik xi uchbíláb, yab in tomnál ni jayk'i' kin 
    tomólna' jawa' in tsalpayal ani t'ajál an &quot;Naciones Unidas&quot;.</li>
</ol>
<h4>Jun inik lajuchíl tsalap (art. 30).</h4>
<p>Mani jita' kin tsalpay abal axé' xi dhéy tsalap in bínál 
i k'ij abal ka t'ajan juni pojkaxtaláb, juntij ka t'apiyat abal ka éyan an 
uchbíláb jawa' tejé' bijidh al axe' xi dhey tsalap.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
