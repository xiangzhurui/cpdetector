<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Kituba, ">
<title>OHCHR: Kituba () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ktu_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ktu_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/ktu.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="ktu.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Kituba Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">4,200,000 (1990)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Status: Democratic Republic of the Congo, Republic of Congo</span> <br>
    <br>
    <span class="highlighthead">Background</span> <br>
    <span class="highlighttxt">Kituba is spoken by over 4 million people, 5 million including second language users. It is a means of communication among various language groups, being a Creole based on the Kikongo dialect spoken in former Bas- Zaire, influenced by Lingala, French, Swahili, Portuguese and other local dialects.</span><br>
    <br>

    <br>
    <span class="highlighttxt">
    Received: 19980610<br>
    Posted: 19980803<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>Luzayisu Ya Yinza Muvimba Ya Baluve Ya Muntu</h3>

<h4>Dyambu ya ntete</h4>

<p>Nakutalaka&nbsp;ti kutambula ngenda ya binama nyonso ya dikanda na ya baluve ya bawu ya 
kudedakana mpe yina balenda kuyimina bawu ve ke lufulu ya kimpwanza, ya budedede mpe ya 
ngemba na kati ya yinza muvimba,</p>

<p>Nakutalaka&nbsp;ti bunzimbu mpe mvwezolo baluve ya muntu metumisa kusala mavanga ya 
bunyama, yina ke dasukisaka bantu mpe na kutalaka dyaka ti nkwizulu ya yinza, sika bantu 
kevwandaka na kimpwanza ya kuzonza mpe ya kukwikila, sika bantu kekuluka na boma mpe na 
bumputu ya kulutila zababakana mutindu dikani mosi yanene ya muntu, </p>

<p>Nakutalaka&nbsp;ti ya ke mfumu samu ti baluve ya muntu fwana kukengidilwa na luyalu 
yina kezitisaka misiku samu na kusala ti muntu fwana kutombuka ve ntangu nyonso na luyalu 
yina kezitisaka ve misiku,</p>

<p>Nakutalaka&nbsp;ti ya ke mfumu na kukindisa nkudusulu ya kinkundi kati ya bayinsi,</p>

<p>Nakutalaka&nbsp;ti na kati ya Mukanda ya Misiku, makamba ya Bayinsi ya Yinza zabisaka 
dyaka kiminu ya bawu na baluve ya mfumu ya muntu, na ngenda mpe buzitu ya muntu na 
budedede ya baluve ya babakala na ua bakento, dyaka mpe yayi mebaka lukanu ya kuzangula, 
ya babakala na ya bakento, dyaka mpe makamba yai mebaka lukanu nya kuzangula mabuta mpe 
kukotisa luzingu ya kulutila mbote na kati ya kimpwanza mosi ya nene,</p>

<p>Nakutalaka&nbsp;ti bayinsi-binama kwizaka kubaka lukanu samu na kunwanina kisika mosi 
na kimvuka ya Bayinsi ya Yinza nzitusulu, na bantu nyonso ya yinzo, ya baluve ya muntu mpe 
ya bimvuka ya mfumu,</p>

<p>Nakutalaka&nbsp;ti kuvwanda na ngwilu na ngwilu na mutindu mosi na yina metadila baluve 
mpe bimpwanza yayi ke mfumu samu na kunungisa lukanu yayi.</p>

<p>LUKUTAKANU YA NENE<br>
ke na kuzabisa</p>

<p>LUZAYISU YAYI YA BALUVE YA MUNTU NA YINZA</p>

<p>Mutindu dikani ya kintwadi yina fwana kulandama na makamda nyonso mpe na bayinsi nyonso 
samu ti bantu nyonso mpe binama nyonso ya dibundu mabuta, kana babambukila moyo ntangu ni 
ntangu Luzayisu yayi, basadila ngolo, na nzila ya ndongokolo mpe ngyundululu, na kusadila 
ti baluve mpe bimpwanza yayi kuzituswa dyaka mpe samu na kusyamisa fyoti-fyoti ntambulu 
mpe nsalulu ya baluve yina na bantu nyonso kati ya bawu mosi bantu ya Bayinsi-Binama 
kimvuka mpe kati ya bantu babwala, yina ke na lutumu ya bayinsi yina.</p>

<h4>Kibuku yantete</h4>

<p>Bantu nyonso, na mbutukulu kevwandaka na kimpwanza ya bawu, ngenda mpe baluve ya 
mutindu mosi. Mayela na mbanzulu je na bawu, ni yawu yina bafwana kusalasana na bumpangi.</p>

<h4>Kibuku ya 2</h4>

<p>Muntu muntu lenda kusadila baluve nyonso mpe bimpwanza nyonso. Luzayisu yayi ke na 
kuzabikisa, nkondwa luswaswani ata mosi, mingi na yina metadila mukanda ya nzutu, kibakala 
to kikento, bandinga, mabundu ya Nzambi, mabanza ya politiki to mabanza yankaka metadila 
yinsi to mabuta, kimvwama mbutukulu to nkadulu yankaka.</p>

<p>Dyaka, diswaswani ata mosi lenda ve kuvwanda na kitezo ya politiki ya lufundusu to ya 
yinza muvimba yina ke na kusadilwa na yinsi to bwala yina muntu katukakan, ata yinsi yina 
to bwala yina vwanda na kimpwanza, ata ya vwanda na lutumu ya yinsi yankaka, ata ya zwaka 
dipanda to ya vwanda kaka na mwa-ndambu ya kimpwanza.</p>

<h4>Kibuku ya 3</h4>

<p>Konso muntu ke na luve ya kuzinga, ya kuvwanda na kimpwanza mpe ya kuvwanda na kizunu 
ya bumumtu ya yandi.</p>

<h4>Kibuku ya 4</h4>

<p>Ata muntu ve lenda kuvwanda na bundongo to na bungamba; bundongo mpe mumbungu ya 
bandongo ya mutindu ni mutindu mekanikunwa.</p>

<h4>Kibuku ya 5</h4>

<p>Ata muntu mosi ve lenda kunyekulwa, kana ve kusafulwa to kubakama mutindu kibulu yina 
kekatula yandi buzitu na nzutu.</p>

<h4>Kibuku ya 6</h4>

<p>Muntu muntu ke na baluve kisika ni kisika yandi kele.</p>

<h4>Kibuku ya 7</h4>

<p>Bantu nyonso ke mutindu mosi na ntadisi ya musiku, mpe musiku fwana kukengidila bawu 
kaka mutindu mosi nkondwa diswaswani kati na bawu. Bantu nyonso fwana kukengidilwa mutindu 
mosi samu na kubedisa konso kingambula, yina lenda kuzitisa ve Luzayisu yayi, mpe samu na 
kukabikisa dibanza nyonso kelanda yayi ya kugambula bampangi.</p>

<h4>Kibuku ya 8</h4>

<p>Konso muntu ke na luve ya kufunda mavanga yina ke na kuzitisa ve baluve ya yandi ya 
mfumu, yina ke na kupesa yandi musiku to musiku ya ngui, na lufundusu ya yinsi ya yandi 
yina mefwanana na kutala mambu ya mutindu yayi.</p>

<h4>Kubiku ya 9</h4>

<p>Ata muntu mosi ve lenda, mpamba-mpamba, kukangama kukota boloko to kukimisisa na yinsi 
ya nzenza.</p>

<h4>Kubiku ya 10</h4>

<p>Konso muntu na tangu ya lufundusu, ke na luve na budedede nyonso, na kuzabikisa mabanza 
ya yandi na mutindu mefwanakana ntwala ya bantu nyonso ntete lufundusu yayi pesa, na 
kimpwanza nyonso, nzengolo to ya baluve ya yandi mpe bambindumunu, to butsyeleka mpe 
luvunu ya mambu yina bamefundila yandi.</p>

<h4>Kubiku ya 11</h4>

<ol>
  <li>Konso muntu mefundamana dyambu yandi mesala ke na maboko mpembe ti ntangu bakefundisa 
    yandi. Na lufundusu yayi, kesalamaka na meso ya bantu nyonso, yandi ke na yinswa ya 
    kubokila nzonsi.</li>
  <li>Ata muntu mosi ve lenda kuzwa kitumbu ya mambu yandi mesala, kana na ntangu yayi 
    salamaka, vwandaka ntete ve mbeba na kulandaka musiku ya yinsi to ya yinza. Dyaka, ata 
    kitumbu mosi yanene lenda kubakama ve ya kulutila yina bakamaka na ntangu yina dyambu 
    salamaka.</li>
</ol>

<h4>Kibuku ya 12</h4>

<p>Ata muntu ve lenda kukota mpamba-mpamba na mambu metadila luzingu, dikanda, yinzo mpe 
mikanda ya ngana, dyaka mpe kusafula yandi. Muntu nyonso ke na luve ya kukengidilwa na 
musiku na dyambu yayi ya bukota-kota mpe nsafula.</p>

<h4>Kibuku ya 13</h4>

<ol>
  <li>Konso muntu ke luve ya kuzyeta kisika yandi mezola mpe luve ya kusola na kimpwanza 
    nyonso kisika ya kuzinga na kati ya yinsi.</li>
  <li>Konso muntu ke na luve ya kubika yinsi ni yinsi, ata ya yandi mosi, samu na kukwenda na 
    yinsi yankaka. Yandi ke na kimpwanza ya kuvutukila yinsi ya yandi.</li>
</ol>

<h4>Kibuku ya 14</h4>

<ol>
  <li>Na ntwala ya bankwamusu, konso muntu ke na luve ya kusosa mpe kuzwa kisika ya kubumba 
    nzutu ya yandi na bayinsi yankaka.</li>
  <li>Luve yayi lenda kupesama ve na kilombi yina mefundama na dyambu mosi ya nene to samu na 
    nsalulu ya mambu ke na kudelakana ve na musiku ya kimvuka ya Bayinsi ya Yinza.</li>
</ol>

<h4>Kibuku ya 15</h4>

<ol>
  <li>Konso muntu ke na luve ya bumwisi-nsi.</li>
  <li>Ata muntu mosi ve lenda kukatula yandi bumwisi-si mpamba-mpamba mpe kuyimina yandi na 
    kusoba yawu samu na kukuma muntu ya yinsi yankaka.</li>
</ol>

<h4>Kibuku ya 16</h4>

<ol>
  <li>Kento mpe bakala kana bamelugisa yimene bamvula mefwanan samu na kukwelana, bake na luve 
    ya kukwelana mpe kuyidika dikanda ya bawu kutala ve mukanda ya nzutu ya bawu, bumwisi-si 
    to mabundu ya bawu ya Nzambi. Baka na baluve ya mutindu mosi na yina metala makwela 
    kefwaka.</li>
  <li>Makwela lenda kusalama kaka kana kento na bakala bawu mosi mendima na ntima mosi.</li>
  <li>Dikanda ke lufulu ya dibundu ya mabuta mpe yafwana kukengidilwa na dibundu ya mabuta ya 
    luyalu.</li>
</ol>

<h4>Kibuku ya 17</h4>

<ol>
  <li>Konso mutu ata yandi vwanda yandi mosi to yandi vwanda na kimvuka, ke na luve ya mvwilu.</li>
  <li>Balenda va kuyimina mpe kubotula mvwilu na muntu mpamba-mpamba.</li>
</ol>

<h4>Kibuku ya 18</h4>

<p>Konso muntu ke na luve ya mayindu, ya lukwikulu mpe ya lusambulu. Yandi ke na kimpwanza 
ya kusoba dibundu ya Nzambi to lukwikulu; mpe dyaka yandi lenda na kimpwaza nyonso yandi 
mosi to kintwadi na bampangi na yandi ata na meso ya bantu nyonso to na kinsweki, na nzila 
ya ndongosolo, ya bansalulu, ya bisambu mpe nsalulu ya mona ya dibundu.</p>

<h4>Kibuku ya 19</h4>

<p>Konso muntu ke na luve ya kimpwanza ya mabanza mpe ya kinzonzi ni yawu yina yandi lenda 
ve kutala boma samu na mabanza ya yandi, dyaka mpe na kusosa kuzwa mpe kumwangisa nsangu 
ya mabanza ya yandi kisika ni kisika na mutindu yina yandizola kumwangisila nsangu ya 
yawu.</p>

<h4>Kibuku ya 20</h4>

<ol>
  <li>Konso muntu ke na luve ya kuzwa kisika na lukutakanu mpe na kimvuka ya kuzuna.</li>
  <li>Ata muntu mosi lenda ve kundima kuvwanda kinama ya kimvuka ni kimvuka.</li>
</ol>

<h4>Kibuku ya 21</h4>

<ol>
  <li>Konso muntu ke na luve ya kutula maboko na twalusulu ya bisalu ya luyalu ya yinsi ya 
    yandi mosi kana ve na kinima ya bimonikisi yina yandi solaka na kimpwanza nyonso.</li>
  <li>Konso muntu ke na luve mutindu bampangi nyonso ya kusala bisalu ya luyalu ya yinsi ya 
    yandi.</li>
  <li>Luzolo ya dikamba ke lufulu ya ngolo ya lutumu ya luyalu, luzolo yayi fwana kumonika na 
    bavoti yakedika, yina fwana kusalama ntangu na ntangu, na bantu nyonso ya yinsi mpe na 
    kinsweki to na mutindu yankaka ya nsalulu mefwanakana, yina lenda sala ti luvoti salama na 
    kimpwanza nyonso.</li>
</ol>

<h4>Kibuku ya 22</h4>

<p>Konso, yina ke kinama ya dibundu ya mabuta, ke na luve ya kuzwa lusalusu ya 
bayinzo-basadisi mabuta; lusalusu yayi fwana kuyukutisa bansatu ya baluve ya yandi ya 
kimvwama, ya mabuta mpe ya lusansu yina melunga samu na ngenda ya yandi mpe nkudusulu ya 
kimuntu ya yandi, yina lenda kusalama na lusalusu ya bangolo ya yinsi mpe na nsalasani ya 
bayinsi nyonso ya yinza, na kutalaka ntomosono mpe bimvwana ya konso yinsi.</p>

<h4>Kibuku ya 23</h4>

<ol>
  <li>Konso muntu ke na luve ya kusala, yandi ke na kimpwanza ya kusola kisalu yina yandi 
    zola, na bankadulu ya kufwanakana mpe ya mbote samu na kisalu. Yandi mpe fwana 
    kukengidilwa samu ti yandi kukota ve na busomele.</li>
  <li>Na kisalu ya mutindu mosi, bantu nyonso nkondwa diswaswanu fwana kuzwa difuta ya mutindu 
    mosi.</li>
  <li>Muntu ni muntu kesalaka fwana kuzwa difuta yina mefwanakana, yina kesala ti yandi na 
    dikanda na yandi bakuzwa luzingu yina medelakana na ngenda ya muntu. Ntangu yankaka luyalu 
    fwana kubwela lusalusu ya lukengolo mabuta.</li>
  <li>Konso muntu ke na luve ya kuyidika kintwadi na bantu yankaka, bimvuka ya bisadi mpe 
    kukota na bimvuka ya bisadi samu na kunwanina bandandu ya yandi.</li>
</ol>

<h4>Kibuku ya 24</h4>

<p>Konso muntu ke na luve ya kuvundisa nzutu mpe kukiyangidika, mingi kisalu fwana 
kuzingila na bangunga kulutila ve, mpe bilumbu ya mvwandulu fwana kufutwa.</p>

<h4>Kibuku ya 25</h4>

<ol>
  <li>Konso muntu fwana kuzinga mutindu mefwanakana, yina kepesa na yandi mpe na dikanda ya 
    yandi mavimpi ya mbote, mawete vula-vula na dyambu ya madya, muvwatu, yinzo, mbukusulu na 
    lupitalu mpe lusalusu ya kulunga kepesamaka na bayinzo ya luyalu yina kesadisaka mabuta. 
    Luyalu fwana kusadisa konso muntu yina kesalaka ve, mbevo, muntu yakumanisa bangolo, 
    mufwidi, kiboba to ntangu yankaka kana kimvwama ya yandi yayi mewombila na mambu yandi 
    zolaka ve.</li>
  <li>Luyalu fwana kusadisa mama mpe mwana ya yandi. Bana nyonso ke na luve ya kuzwa lusalusu 
    ya mutindu mosi, yina kekatukaka na bayinzo bisadi-mabuta, ata babutuka na bibuti ya 
    kukwelana na komanda to ve.</li>
</ol>

<h4>Kibuku ya 26</h4>

<ol>
  <li>Konso muntu ke na luve ya kulonguka. Ndongokolo fwana kuvwanda ya mfutwa ve, vula-vula 
    na lukolo ya mbatukulu mpe kolezi. Konso mwana fwana kusala lukolo ya mbatukulu. 
    Ndongokolo ya tekiniki mpe ya bisalu fwana kuvwanda bisika nyonso; ndongokolo na lukolo ya 
    nene ke na bantu nyonso nakutalaka lenda ya bawu.</li>
  <li>Ndongokolo fwana kulanda ndubukulu ya muntu mpe nkobosolo ya nzitusulu ya baluve ya 
    muntu mpe bimpwanza ya mfumu. Ya fwana kupesa nzila na ngwilu, nzitusulu mpangi mpe 
    kinkundi kati ya bayinsi nyonso mpe makanda nyonso ya bantu to mabundu ya Nzambi, 
    kuzimbana ve nzangululu ya bisalu ya Kimvuka ya Bayinsi ya Yinza sa nkebolo kizunu. </li>
  <li>Bibuti ke bantu yantete na kuvwanda na luve ya kusola mutindu ya malonga yina fwana 
    kupesama na bana ya bawu.</li>
</ol>

<h4>Kibuku ya 27</h4>

<ol>
  <li>Konso muntu ke na luve ya kuzangula lusansu ya kifumba yandi mevwilva, kusadila weto mpe 
    kudyatikisa manunga ya luzabu.</li>
  <li>Bandanda ya kimpeve mpe ya bima ya muntu, yina mekatuka kuzwa na manima ya kisalu ya 
    luzabu to weto fwana kukengidilwa.</li>
</ol>

<h4>Kibuku ya 28</h4>

<p>Konso muntu fwana kusalati, ata ya vwanda na kitini ya mabuta to na kitini ya yinza 
muvimba, baluve mpe kimpwanza yina metangama na luzayisu yayi kusalama na mutindu 
mefwanakama.</p>

<h4>Kibuku ya 29</h4>

<ol>
  <li>Konso muntu ke na bambindumunu na ntadisi ya kifumba yandi mevwilwa, sika nkudusulu ya 
    kimuntu ya yandi lenda kusalama na kimpwanza nyonso.</li>
  <li>Konso muntu fwana kusadila baluve ya yandi mpe bimpwanza ya yandi na bitezo ya musiku 
    samu na kutambula mpe kusitisa baluve mpe bimpwanza ya bangana mpe dyaka samu kuzitisa 
    luyalu mpe mawete na bantu nyonso na kati ya dibundu ya bumbongi ya mabuta.</li>
  <li>Baluve mpe bimpwanza yayi lenda kusalama ata ve kana yawu kedyatila ve kintwadi na 
    makani ya Kimvuka ya Bayinsi ya Yinza.</li>
</ol>

<h4>Kibuku ya 30</h4>

<p>Ata musiku mosi ya luzayisu yayi lenda kubangulwa bonso luve ni luve ya kusala kisalu 
ti dyambu lenda kunata mbebosolo ya baluve mpe ya bimpwanza yina metangama na mukanda 
yayi, yayi metadila muvimba, kimvuka to muntu.</p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
