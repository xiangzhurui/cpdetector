<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Information Centre">
<meta name="keywords" 
   content="UDHR, Human Rights, Tonga, ">
<title>OHCHR: Tonga () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="toi_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="toi_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/toi.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="toi.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Tonga Version</strong> <br>
<small>Source: United Nations Information Centre </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">1,105,000 (1991)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Zambia, Zimbabwe, Malawi</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Benue-Congo family, Bantu group, and is spoken by over 1 million speakers. In Zambia it is recognised for educational and administrative purposes and differs to a certain extent from Tonga spoken in Malawi.</span><br>
    <br>

    <br>
    <span class="highlighttxt">
    Received: 19980610<br>
    Posted: 19980825<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="to">
  

<h3>CAAMBILIZYO CA MULAWO WA MASI OONSE WA LWAANGULUKO LWA MUNTU MATALIKO</h3>

<h4>[Preamble]</h4>

<p>Mbuli mbokunga kulemeka muntu oonse ncizyalilwa ca lwaanguluko lwa mikwasyi yoonse kuba 
matalikilo akuliiba, kukwabililwa amulawo alimwi aluumuno munyika:</p>

<p>Kakuli kutalemeka alimwi akutyola milawo ya lwaanguluko lwa muntu kuleta micito 
yabujayi mibyaabi kulanyemya akutakkazyika kabotu bantu alimwi kwazungaanya nyika kuti 
ijane nzila yakwaangulula bantu kuti kabaliiba kukanana zyobayanda alimwi akutobela 
zyobasyoma alimwi akwaanguluka kwakutayoowa kwakaambilizyigwa kuba nenzila mpati veelede 
kuyumya muntu.</p>

<p>Kakuli ncintu cipati, kuti muntu tasungilizyi kulomba lugwasyo kuba nenzila ilikke 
yamamanino, ulakonzya kucita zyintu zyimbi zyibyaabi zyakulikwabilila kudyaamininwa, kuti 
buumi bwa muntu weelede kukwabililwa amulawo. </p>

<p>Kakuli ncintu cipati kusumpula lumvwano akati kamasi, kakuli bantu bamasi aali mu 
mbunga ya United Nations mu milawo ya malembo amumbunga eeyi akasyomenzya lusyomo mu 
milawo ya lwaanguluko lwa muntu, kubulemu alimwi abuvubi bwamuntu alimwi alwanguluko 
lweelene ku basankwa abakaintu alimwi akuba amakanze akusumpula bukkale bwabuumi bwabo 
mukuliiba kunji.</p>

<p>Kakuli masi aali ma memba ambunga eeyi akasyomezya kuya kuzwidilila, mukubelekela 
antoomwe ambunga ya United Nationes, kusumpula akucita kulemeka mulawo wa lwaanguluko lwa 
muntu alimwi akulekela bantu kuliiba, kakuli kumvwa kwa lwaanguluko oolu alimwi akuliiba 
nkupati mukubona kuti kusyomezya ooku kwabeleka.</p>

<p>Lino aboobo, Muswaangano Mupati (Generl Assembly) waambili zya zyeezyi: Eeci cizumino 
ca kwaambilizya lwaanguluko lwa muntu kuba nenzila ngubauba yabantu boonse alimwi amasi 
oonse kujana, kumasimpilo kuti muntu oonse alimwi azyibeela zya buleya, kuyeeya cisyomezyo 
eeci lyoonse mu myoyo, ciya kusola mbocikonzya kuyiisya alimwi akusumpula kulemeka 
lwaanguluko alimwi akuliiba alimwi kwiinda munzila isumpukide, masi alimwi akubantu 
bamumasi aali mubweendelezi bwa bantu bambi.</p>

<p>CIZUMINANO CA MULAWO UJATIKIZYA MASI OONSE CAKULESYA BUTUNDULUZI BWA MUNTU</p>

<h4>Kapango 1</h4>

<p>Bantu boonse balazyalwa kabaangulukide alimwi kabeelene alimwi akwaanguluka kucita 
zyobayanda. Balazyalwa amaanu akuyeeya, aakusala alimwi beelede kulanga bambi mbuli 
banabokwabo.</p>

<h4>Kapango 2</h4>

<p>Mukuya ambele, kunyina kusalaula kweelede kucitwa akaambo katwaambo twacisi, 
bweendelezi bwa milawo antela bulemekwa cisi nkwazwa muntu, cibe cisi cakalilela kale, 
citaninga kulilela nokuba kuba amweele wakutaindilizya.</p>

<p>Muntu oonse ulaangulukide ku zyintu zyoonse zyili mucizuminano, kakunyina kusalaula 
mbuli kwakusiyana cikanda, musyobo, buzyale, cikombelo, makani a twaambo twacisi antela 
kwiimpana kwakuyeeya, busicisi antela bukkale, buvubi, nkokazyalilwa antela kwiimpana 
kumbi.</p>

<h4>Kapango 3</h4>

<p>Muntu oonse ulaangulukide kubukkale bwabuumi, lwaanguluko alimwi akukwabililwa.&nbsp;</p>

<h4>Kapango 4</h4>

<p>Kunyina weelede kuba muzike antela cibelesyo, buzike alimwi amakwebo aabuzike zyeelede 
kukasyigwa munzila zyoonse.</p>

<h4>Kapango 5</h4>

<p>Kunyina weelede kupezyegwa, kutalanganyizyigwa mbuli muntu antela kubelesyegwa mbuli 
cibbalo antela kupegwa cisubulo.</p>

<h4>Kapango 6</h4>

<p>Muntu oonse ulaangulukide kulemekwa koonse nkwabede kuba muntu kubusyu bwa mulawo.</p>

<h4>Kapango 7</h4>

<p>Bantu boonse baleelene kubusyu bwa mulawo alimwi balizumizyidwe kakunyina kusalaula 
kubukwabilizi bwa mulawo bweelene. Boonse balaangulukide kukwabililwa kweelene kumicito 
yakusalaula mukutyola cizuminano eeci alimwi akumicito ya kubisya zyintu zyikonzya kuleta 
kusalaula.</p>

<h4>Kapango 8</h4>

<p>Muntu oonse ulaangulukide kwiimininwa ambunga ya bantu basalwa mucisi kubona kaambo 
kakwe nkasinkilwa kulwaanguluko lwakucita ncayanda ncazumizyilwe amulawo.</p>

<h4>Kapango 9</h4>

<p>Kunyina muntu weelede kwaangwa, kuyobolwa muntolongo kakunyina mulandu antela kutija 
kuya kukkala kucisi cimbi.</p>

<h4>Kapango 10</h4>

<p>Muntu oonse ulaangulukide kakunyina kwaandana kubetekwa ambunga yasalwa inyina 
nkoilikumbtizya alimi isitikene kulanga kukwabililwa ku lwaanguluko ndwajisi alimwi ayimwi 
milandu njakonzya kupegwa.</p>

<h4>Kapango 11</h4>

<ol>
  <li>Oonse wapegwa mulandu ulaangulukide kwiitwa kuti ucisalalakusikila akaianwe amulandu mu 
    nkuta mbuli bwaamba mulawo libetekwa alimwi ulizumizyilwe kujmana bamwiimiminina libetekwa 
    mulandu wakwe.</li>
  <li>Kunyina ukonzya kujanwa mulandu kuti kakuli cintu comwe cicaala citakonzyi kupa kuti ube 
    mulandu, kwiinda mu milawo ya cisi antela ijatikizya masi oonse, ciindi mulandu ooyu 
    niwakacitika. Lyalo kunyina cisubulo cipati ceelede kupegwa kunze aacisubulo ceendelana 
    amulawo ciindi mulandu niwakacitwa.</li>
</ol>

<h4>Kapango 12</h4>

<p>Kunyina muntu weelede kunyonganyizyigwa kutayelede kuzyintu zyakwe, mukwasyi, munzi 
antela magwalo, antela kumutalika akaambo kabulemu bwakwe. Oonse ulaangulukide 
kukwabililwa amulawo kukunyonganyizyigwa antela kutalikwa ooku.</p>

<h4>Kapango 13</h4>

<ol>
  <li>Oonse muntu ulaangulukide kweenda mbwayanda alimwi akukkala kufumbwa mucisi.</li>
  <li>Oonse muntu ulaangulukide kuzwa kufumbwa mucisi, kusanganizya acisi cokwabo, alimwi 
    akupiluka kucisi cokwabo.</li>
</ol>

<h4>Kapango 14</h4>

<ol>
  <li>Oonse muntu ulaangulukide kulomba kukkala akuliiba mucisi cimbi mwaatijila kuyuba 
    kwaangwa antela kupezyegwa musi mwazwa.</li>
  <li>Kukwabililwa kulwaanguluko oolu kulakozya kutyolwa kubantu batija kubetekwa milandu 
    isalala kabotu itali mbuli ya makani atwaambo twacisi antela itayendelani anzila alimwi 
    amilawo ya mbunga ya manyika oonse (United Nations).</li>
</ol>

<h4>Kapango 15</h4>

<ol>
  <li>Oonse muntu ulaangulukide kuba munacisi wacisi ncayanda kukkala.</li>
  <li>Kunyina uyedele kukasyigwa kucinca busicisi antela kukasyigwa kutacinca.</li>
</ol>

<h4>Kapango 16</h4>

<ol>
  <li>Basankwa abakaintu bakakomena, kakunyina kubakasya akaambo kacikanda cabo, cisi ncobazwa 
    antela cikombelo, balangulukide kukwata kufumbwa ngobayanda alimwi akubamba mukwasyi. 
    Balangulukide kuba alwaanguluko lweelene lwa bakwetene ciindi nobacikwetene alimwi 
    anobalekana.</li>
  <li>Kukwatana kuya kulembezyegwa abaabo basikuyandana bobile kakunyina kuyoowa.</li>
  <li>Mukwasyi ncilenga cabuleya kukkala antoomwe alimwi mukwasyi weelede kukwabililwa ku 
    buleya alimwi akucisi.</li>
</ol>

<h4>Kapango 17</h4>

<ol>
  <li>Oonse muntu ulaangulukide kuba alubono alikke antela kubeleka aatomwe abamwi.</li>
  <li>Kunyina weelede kunyonganizyigwa antela kunyangwa lubono lwakwe.</li>
</ol>

<h4>Kapango 18</h4>

<p>Muntu oonse ulaangulukide kuliyeeyela, kulisalila cikombelo ncayanda; lwaanguluko oolu 
lulajatikizya alusyomo ndwajisi alikke antela mu mbunga ya bana maleya nokuba kuliiba 
alikke, kutobela buyiisya cikombelo antela walo kuyyiisya, alimwi akukomba.</p>

<h4>Kapango 19</h4>

<p>Muntu oonse ulaangulukide kwaamba zyili kumoyo; kwaanguluka ooku kulajatikizya 
akubuzya, kulaigwa alimwi akupa mizeezo kwiinda mumapepa antela mulisikapepele kakunyina 
munyinza.</p>

<h4>Kapango 20</h4>

<ol>
  <li>Muntu oonse ulaangulukide kuba mukabunga antela kubungana kwaluumuno.</li>
  <li>Kunyina weelede kusungilizyigwa kuba mukabunga nkatayandi.</li>
</ol>

<h4>Kapango 21</h4>

<ol>
  <li>Muntu oonse ulaangulukide kutola lubazu mubweendelezi bwa mfulumende mucisi cokwabo 
    antela kwiinda kumuntu usalwa biya abana maleya antela lwakwe mukamwini.</li>
  <li>Muntu oonse ulaangulukide kupegwa lugwasyo lweelene alugwasyigwa bana maleya mucisi.</li>
  <li>Kuyanda kwabantu kweelede kuba ciiminizyo ca mfulumende; kuyanda ooku kweelede 
    kutondezyegwa kwainda ciindi alimwi akusala kwamasimpe kweelede kucitwa abana maleya 
    bamucisi bazumizyigwa amulawo kusala alimwi akuzumizyigwa kusala ngwayanda kakunyina 
    kunyonganyizyigwa.</li>
</ol>

<h4>Kapango 22</h4>

<p>Muntu oonse, muna maleya, ulaangulukide kuyobwedwa mali ngakoswedwa ku mali ngavwola ku 
nkampani yakabambwa mucisi antela kwiinda mukumvwana acisi cimbi kweelene amulawo wacisi. 
Alimwi ulaangulukide kulyeezyela buvubi, kuba abukkale alimwi akucita zyilengwa zyacisi 
zyitakonzyi kumusala akaambo ka ciimo cakwe alimwi alwaanguluko lwa kusumpula bukkale 
bwakwe.</p>

<h4>Kapango 23</h4>

<ol>
  <li>Muntu oonse ulaangulukide kujana mulimo, kulisalila mulimo ngwayanda, kububotu bujanwa 
    amulimo ooyo alimwi akukwabililwa kupenzi lyakubula milimo.</li>
  <li>Oonse, kakunyina kusalaula, ulakwabililwa kuvwozyegwa mali ayelene amulimo ngwabeleka.</li>
  <li>Oonse ubeleka ulaangulukide kupegwa mali abikkilwa atala antela bbonasi alimwi 
    akukwabililwa buumi bwakwe alimwi abwamukwasyi wakwe azyintu zyimbi zyeelede kukwabililwa.</li>
  <li>Muntu oonse ulaangulukide kunjila antela kutalika mbunga ilwanina akukwabilila babelesi.</li>
</ol>

<h4>Kapango 24</h4>

<p>Muntu oonse ulaangulukide kupumuna akulyookezya kubeleka, kusanganizya kupegwa mawoolo 
ayelede ciindi cakubeleka alimwi akubbadelwa mali waunka kukupumuna kwa mazuba manji.</p>

<h4>Kapango 25</h4>

<ol>
  <li>Muntu oonse ulaangulukide ku buumi abukkale bubotu antoomwe amukwasyi wakwe, mbuli kuli 
    cakulya, zyakusama, ng'anda yakukkala alimwi amicelo yakusilikwa azyintu zyimbi ziyandika 
    kumuntu, alimwi akukwabililwa buumi bwakwe wani kubeleka, kukwabililwa kumalwazi, bulema, 
    kufwidwa, kucembaala alimwi azyimbi zyikonzya kusinkila muntu kubuumi zyatakonzyi kucita 
    akaambo kakubula nzila yakuzyicita.</li>
  <li>Bamatumbu alimwi abana balaangulukide kulugwasyo luyandika. Bana boonse, abe wamung'anda 
    antela wamusyokwe, beelede kulangwa kabotu alimwi akukwabililwa kweelene.</li>
</ol>

<h4>Kapango 26</h4>

<ol>
  <li>Muntu oonse ulaangulukide kuyiya, lwiiyo lweelede kupegwa biyo kakunyina kubbadela, 
    kapati muma giledi akutalisya masyoonto alimwi aakati-kati. Kunjila cikolo kumagiledi 
    akutalisya weelede kuba mulawo natayandi nayanda mwana. Lwiiyo lwa milimo ya maanza alimwi 
    aiyandika kuba haanzyibwene wa mulimo umwi lweelede kuti lyoonse kaluliko alimwi lwiiyo 
    lwa mabbuku mapati alwalo lweelede kupegwa kuli baabo bajisi maanu.</li>
  <li>Lwiiyo lweelede kuba lwakusumpula bukkale bwa muntu alimwi akuyumya lwaanguluko alimwi 
    akusala ciyanda muntu. Lupa bantu kumvwisisya, kuba sicamba alimwi akusumpula 
    lumvwanoakati kamasi, kakunyina kusalaula cikanda, cikombelo alimwi akuyumya milimo ya 
    mbunga ya masi oonse munyika ya United Nations kutontozya luumuno munyika.</li>
  <li>Bazyali balaangulukile kusala lwiiyo ndobayanda antela ndobayeeyela kuba lubotu kubana 
    babo.</li>
</ol>

<h4>Kapango 27</h4>

<ol>
  <li>Oonse muntu ulaangulukide kakunyina kukasyigwa kutola lubazu mubuumi bukkala bana 
    maleya, kuyiya zyilenwa zyacisi alimwi akwaabana busongo.</li>
  <li>Oonse muntu ulaangulukide kukwabililwa ku zyintu zyayanda mbuli zya kulyaanzila, nyimbo 
    azyisobano zyalilembela mukamwini.</li>
</ol>

<h4>Kapango 28</h4>

<p>Oonse muntu ulizumizyilwe Kuba mumakamu alimwi amunkamu zyijatikizya masi manji oomo 
mujanwa lwaanguluko lwakazuminanwa akwaambilizyigwa amilawo ya mbunga eeyi.</p>

<h4>Kapango 29</h4>

<ol>
  <li>Muntu oonse ujisi mulimo kubuleya ooko nkwaangulukide kuliiba akusumpula buntu bwakwe.</li>
  <li>Mukubelesya lwaanguluko anguzu zyapedwe, muntu oonse ulaangulukide kulikkalila 
    kwakutaindilizya ku lwaanguluko ndwapedwe amulawo kutegwa awalo kalemeka lwaanguluko lwa 
    bantu bambi alimwi abulemu buyandika kumuntu alimwi akuliiba kwa bana maleya.</li>
  <li>Lwaanguluko alimwi akuliiba takweelede kwiindilizyigwa ku mizeezo yakabambwa ambunga ya 
    masi oonse aamunyika ya United Nations.</li>
</ol>

<h4>Kapango 30</h4>

<p>Kunyina cili mucizuminano eeci ceelede kwendelezyegwa amasi aambi, mbunga ya bantu 
antela muntu biyo, kuba anguzu zyakucita zyilengwa zyimbi zyikonzya kutyola milawo ya 
lwaanguluko lupedwe ku bantu lwapandulwa kale.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
