<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by United Nations Department of Public Information">
<meta name="keywords" 
   content="UDHR, Human Rights, Palauan, ">
<title>OHCHR: Palauan () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="plu_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="plu_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/plu.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="plu.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Palauan Version</strong> <br>
<small>Source: United Nations Department of Public Information </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">15,000 (1991)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Official Language: Palau<BR><BR> <BR>Home Speakers: Guam</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Indonesian group of the Austronesian (Malayo-Polynesian) family of languages  and is spoken by 15,000 people in both countries. Language use is active.</span><br>
    <br>

    <br>
    <span class="highlighttxt">
    Received: 19980525<br>
    Posted: 19980804<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" >
  

<h3>KLOU EL SUBED RA LLEMALT RAR CHAD</h3>

<h4>URRENGUUL</h4>

<p>Alewaisei ea klaolengei ra chemolt 'l omengull ma klaodengei ra ulterkokl el llemalt 'l 
ngarngii ra rogui el chedal a klou 'l talungalk rar chad a uchelel a ilmokl ma llemalt ma 
budech ra belulachad,</p>

<p>Alewaisei ea omengitel ma temellel aikal llemalt rar chad a mla mukdubech a mekngit el 
omeruul el uchul a kngtil a rengul a belulachad, e dirrek el ngii a mle uchul a okedmeklel 
a belulachad el uchul ear chad a ngarngii er tir a ilmokl ra tegoi ma klemerang ma 
klisiich, e dirrek el mle uchul eng mekedmekl 'l kngmo a dakt ma klengerenger amo diak ra 
rengrir ar chad, a ikaikid amo moterkokl el kngmo ngii a got 'l klou a ultutelel ra 
urrungulir ar dertal chad,</p>

<p>Alewaisei eng kngmal klou a ultutelel a lebol llach a mengkar aikal llemalt melak lebol 
luchul ear chad lebol losiik a ngeseu 'l kirel a mekngit el omengedereder ma mekngit 'l 
omeruul,</p>

<p>Alewaisei eng kngmal klou 'l ungil al borngii a omengedmokl 'l kirel a ungil el 
delewill ra bek 'l beluu,</p>

<p>Alewaisei ear chad ra United Nations a mla lmuut el kudmeklii ra charter er tir a 
klemerang er tir ra llemalt rar chad ma emengull ra ultutelel a chad ma diosisiu 'l 
llemalt rar sachal ma redil me tosiik a rolel a ungil el delengchokl ma klou el ilmokl ra 
klechad,</p>

<p>Alewaisei ea klou 'l klaodengei ra ikal llemalt ma ilmokl a klou a belkul ra rolel 
omengedmeklel aikal tegoi.</p>

<p>Mechelechang ea </p>

<p>GENERAL. ASSEMBLY</p>

<p>a ouchais el kngmo,</p>

<p>Tial SUBED ra LLEMALT rar chad a ngii a uchul a rogui lomengedmokl rar bek 'l chad ma 
bek 'l beluu, mar dertal chad ma bek 'l ondibel a diak lobes er tiang, mete mo 
cholisechakl e mengedmokl ra omengull 'l kirel aikal llemalt ma ilmokl meng mo sebechel 'l 
mo ungil mukdubech ra reng ra dertal beluu ma bek 'l beluu, mengmo sebechel leberk a 
klaodengei ma omengull er ngii era chelsel a rengrir ar bek 'l chad ra bek 'l beluu 
malechub e ngikel beluu 'l ngara eungir.</p>

<h4>Got 'l Bades. (1)</h4>

<p>A rogui 'l chad el mechell a ngarngii a ilmokl er tir ra diosisiu el llemalt. Ngarngii 
er tir a uldesuir mete mo meruul el mo rar bebil lokiu a ungil 'l omeruul ra klauchad.</p>

<h4>Ongerul Bades. (2)</h4>

<p>Ar bek 'l chad a ngarngii a llemeltir ra ikal mla medung 'l ilmokl ma llemalt, 'l diak 
a ngodech lolkebai er tir, 'l ua uchelel a chad, ma iro, ma klechad, ma klaodengei ra 
tegoi, ma uldesuel, ma belual, ma klalou, ma klechelid, ma blekerdelel a cherellel. </p>

<p>E dirrek el diak lebol uchul ea chad a choriid aikang el dimle uchul a tegoi ra buai 'l 
lengarngii malechub eng belulachad er ngii, al dokurits ma lak eng diosisiu, malechub 
engdi ngodech el blekeradel ra beluu.</p>

<h4>Ongedel Bades. (3)</h4>

<p>Ar bek 'l chad a ngarngii a llemeltir ra klengar, ma ilmokl, ma budech ra klechad er 
tir.</p>

<h4>Ongeual Bades. (4)</h4>

<p>Ngdiak a chad 'l mo sibai malechub engmo meruul a urrerel a sibai; ma rolel a siobai ra 
oterullel ma ocheral ar sibai amo mekull.</p>

<h4>Ongeim 'l Bades. (5)</h4>

<p>Ngdiak a chad 'l mo mukcharm malechub engmo obals ra meringel 'l omeruul el ngii a diak 
el kirel el mora chad.</p>

<h4>Ongelolem 'l Bades. (6)</h4>

<p>Ar bek 'l chad a morngii a llemeltir ra klechad ra medal a llach ra ngidil bashio. </p>

<h4>Ongeuid 'l Bades. (7)</h4>

<p>A rogui 'l chad a diosisiu a klisichir ra medal a llach mete me mekegar ra llach el 
dimo chosisiu a omengkar el mor tir. Ma rogui 'l chad a diosisiu a llemeltir mete mo 
mekegar el diosisiu a blekerdelir alsekum tial subed a ngarngii a metemall er ngii.</p>

<h4>Ongeai 'l Bades. (8)</h4>

<p>Ar bek 'l chad a ngarngii a llemeltir ra mesisiich 'l chosobel ra ungil e meduch 'l 
ondibel ra kerrekeriil raikel omeruul el melemall a ultebechel el llemeltel 'l mloterkokl 
ra ngarhab el telbiil ra buai ma llach.</p>

<h4>Ongetiu 'l Bades. (9)</h4>

<p>Ngdiak a chad el ngidil mudechem ra di diak a uchul, melechub eng mechesimer, malechub 
eng modik ra beluu.</p>

<h4>Ongetruich 'l Bades. (10)</h4>

<p>Ar bek 'l chad a ngarngii a llemeltir el mukerrekeriil ra chemolt e melemalt el 
kerrekeriil ra blekerdelel a llemeltel ma ngerchelel ma ngidil chongasech el lemletutakl 
er ngii.</p>

<h4>Ongetruich ma Tal Bades. (11)</h4>

<ol>
  <li>Ar bek 'l chad 'l mongasech ra klengit a ngarngii a llemeltel ra uldasu el kngmo ngii a 
    klikiid 'l dimrekngmo al meketiit el mekngit ra kerrekeriil el ngii el kerrekeriil a 
    tilobed er ngii aikel rogui lekedmeklel a chosebelel.</li>
  <li>Ngdiak a chad el meketiit el mekngit ra tellemall el dilubech malechub eng omeruul el 
    milechoit alsekum aikang a diak lecholt el kngmo ngii a klengit ra beluu malechub eng 
    klengit ra belulachad er sel taem ral mekedmokl tial klengit. Ng dirrek 'l diak a bals 'l 
    mora chad 'l mo chobereod er sel ungil 'l blals er sel taem ra meruul a klengit.</li>
</ol>

<h4>Ongtruich ma Ongedel Bades. (12)</h4>

<p>Ngdiak a chad 'l mo mechesengsang ra diak a uchul 'l omeruul 'l melemall ra budech er 
ngii ma telungalk er ngii ma blil ma telbilel, e dirrek el diak amo melemall ra ngklel ma 
chisel. Ar bek 'l chad a ngarngii a llemeltir el mo mekekar ra llach raikal omeruul.</p>

<h4>Ongetruich ma Ongedel Bodes. (13)</h4>

<ol>
  <li>Ar bek 'l chad a ngarngii a llemeltir ra omerael ma delengchokl ra chelsel a bek 'l 
    heluu.</li>
  <li>Ar bek 'l chad a ngarngii a llemeltir el tuobed ra ngidil belun luldimukl er ngii a 
    belurir, e dirrek el ngarngii a llemeltir lelmuut 'l me remei.</li>
</ol>

<h4>Ongetruich ma Ongeual Bades. (14)</h4>

<ol>
  <li>Ar bek 'l chad a ngarngii a llemeltir 'l mo chosiik e ouspech a ngeseu ra chosebechakl 
    ra ngodech el beluu al ngarngii a mekagit 'l omeruul el me bedul ngii.</li>
  <li>Tial llemalt a diak a mouspech er ngii alsekum a mekngit 'l omeruul a kltiit el diak el 
    telemellel a buai malechub e ngeko meruul el ngodech ra belkul ma ultebechel tegoi ra 
    United Nations.</li>
</ol>

<h4>Ongetruich ma Ongeim 'l Bades. (15)</h4>

<ol>
  <li>Ar bek 'l chad a ngarngii a llemeltir 'l mo oubeluu.</li>
  <li>Ngdiak a chad 'l mo mengai er ngii ra diak a uchul tegoi a llemeltel 'l oubelum malechub 
    eng llemeltel meledech ra belual.</li>
</ol>

<h4>Ongetruich ma Ongelolem 'l Bades. (16)</h4>

<ol>
  <li>Ar meklou el sachal ma redil a ngarngii a llemeltir 'l me bechiil el diak amo elekebai 
    er tir elua uchelel a chad ma belual a chad ma edul a chad, mengmo sebechir el kudmeklii a 
    telungalk er tir.</li>
  <li>A chemechiil adi mekedmokl alsekum meng sorir tirkel chad 'l mo bechiil.</li>
  <li>A telungalk a ultebechel el ngii a got 'l ondibel ra buai meng morngii a llemeltel 'l 
    lebol longkar er ngii a buai ma beluu.</li>
</ol>

<h4>Ongetruich ma Ongeuid 'l Bades. (17)</h4>

<ol>
  <li>Ar bek 'l chad a ngarngii a llemeltir 'l mo ouklalou el di tiltang malechub ete teloi ra 
    kuk bebil rar chad.</li>
  <li>Ngdiak a chad 'l mo mengai a kloklel era di diak a uchul.</li>
</ol>

<h4>Ongetruich ma Ongeai 'l Bades. (18)</h4>

<p>Ar bek 'l chad a ngarngii a llemeltir ra ilmokl ra uldasu ma klechelid; tial llemalt a 
uldimukl er ngli a ilmokl ra chad el melodech ra chedul ma klemerang a dil ngii el tang 
malechub engara tara cheldebechel ra buai eng diungil, mengme sebechel lolecholt ra chedul 
malechub eng klemerang loyak a chosisechakl ma omeruul ma omengull.</p>

<h4>Ongetruich mo Ongetin 'l Bodes. (19)</h4>

<p>Ar bek 'l chad a ngarngii a ilmokl er tir ra uldasu ma omelegoi; tial ilmokl a uldimukl 
er ngii a ilmokl ra oldechel a chedul a chad, ma ilmokl ra uldasu el diak amo melemall er 
ngii ma skel ma ngeul a uldasu ma chais el diak a ngodech el ngerang lokebir.</p>

<h4>Ongelluich 'l Bades. (20)</h4>

<ol>
  <li>Ar bek 'l chad a ngarngii a llemeltir ra ilmokl 'l chelelakl 'l cheldebechel malechub 
    eng ondibel.</li>
  <li>Ngdiak a chad el morimel 'l mo chedal a ngidil cheldebechel.</li>
</ol>

<h4>Lluich ma Tal Bades. (21)</h4>

<ol>
  <li>Ar bek 'l chad a ngarngii a llemeltir el mo chedal a government (amt) er tu a dil tir el 
    tang malechub eng ngarngii a rumtechei er tir.</li>
  <li>Ar bek 'l chad a ngarngii a llemeltir louspech a klalou ra belurir.</li>
  <li>A rengrir ar chad amo uchelel a klisiich ra amt; e tiang a uldimukl er ngii a rengrir ar 
    chad el mo chemolt ra senkyo e lokiu a diosisiu el klisich ra senkyo rar chad 'l mo 
    mekedmokl leyak a berrotel 'l omelilt malechub eng uaitiang a blekerdelel el senkyo.</li>
</ol>

<h4>Lluich ma Ongerul Bades. (22)</h4>

<p>Ar bek 'l chad, el chad ra buai, a ngarngii a llemeltir ra social security meng 
ngarngii a blingelir ra ungil lomengedmekl ra belurir ma beluu ra belulachad raikel mo 
uchul a rolel a keizai ma siukank el uchul a okerullel a klechad er tir.</p>

<h4>Lluich ma Ongedel Bades. (23)</h4>

<ol>
  <li>Ar bek 'l chad a ngarngii a llemeltir el mo oureor, e ngarngii a llemeltir el mo melilt 
    a urerir, e dirrek el ngarngii a llemeltir ra ungil lomangedmokl ra ureor mengmo sebechir 
    'l mekedmokl ra ikel belsechel a lak a urreor.</li>
  <li>Ar bek 'l chad a ngarngii a llemeltir, el diak a klekekerous er ngii, ra chosisin 'l 
    udoud el kirel a chosisin 'l urreor.</li>
  <li>Ar bek 'l chad 'l oureor a ngarngii a llemeltir ra char el mortir mar chad ra blirir el 
    kirel a ureor el luruul er ngii, el ngii amo melemalt loyak a ungil blekeradal erar chad, 
    e dirrek el modak alsekum meng ngesonges mengmo sebechel mekedmokl ra delengcheklel .</li>
  <li>Ar bek 'l chad a ngarngii a llemeltir 'l mo chedal a trade union mengmo sebecheklel 'l 
    mekekar a yosang er tir.</li>
</ol>

<h4>Lluich ma Ongeual Bades. (24)</h4>

<p>Ar bek 'l chad a ngarngii a llemeltir 'l mo olengull, e dirrek el ngarngii a llemeltir 
ra melemalt el temel a urreor ma ulengull 'l di ludeudel er ngii.</p>

<h4>Lluich ma Ongeim 'l Bades. (25)</h4>

<ol>
  <li>Ar bek 'l chad a ngarngii a llemeltir ra ungil el delengehokl 'l ungil ra bedengir ma 
    klechad er tir ma kleblilir, el uldimukl er ngii a gall ma bail ma blai ma ukeruul maikel 
    rogui lomengedmokl, e dirrek luldimukl er ngii a llemalt ra ngeseu ra lak a urreor ma 
    secher ma temellel a bedengel ma kedellel a bechil ma udelang maikel rogui 'l chelebuul el 
    diak lemekedmok ra chelsel a klisichel.</li>
  <li>Ar derir ar ngalk ma rengalk a ngarngii a llemeltir ra tokubetsu el ngeseu ma 
    omengedmokl. A rogui el ngalk el mechel ra chelsel a chebechiil ma lak eng diosisiu a 
    ngarngii a llemeltir raikal mla medung.</li>
</ol>

<h4>Lluich ma Ongelolem 'l Bades. (26)</h4>

<ol>
  <li>Ar bek 'l chad a ngarngii a llemeltir 'l mora skuul. Ma skuul amo diak locheraol ra 
    elementary school maikel uchul a omesuub. A elementary school a kirel leborngii a rogui el 
    ngalk. A skuul 'l mengedmokl ra sick ra chad amo mekedmokl 'l me sebechir ar chad el 
    morngii maikel ngarbab el skuul meng dirrek el mo waisei el oltirakl ra duch ra chad.</li>
  <li>A rolel a chosisechakl amo mekedmokl el mo omekdubech ra klechad ra chad e dirrek el mo 
    melalem ra rengul a chad a omengull ra llemalt ma ilmokl rar chad. Nmgo mengedmokl ra 
    klaodengei ma ungil el blekeradel ra delongelel a beluu ma uchelir ar chad ma klechelid 
    rar chad, e dirrek 'l mo mengedmokl a urrerel a United Nations 'l kirel a budech ra 
    belulachad.</li>
  <li>Ar demerir mar derrir ar ngalk a ngarngii a got el llemeltir el melilt ra skulel a 
    ngelekir.</li>
</ol>

<h4>Lluich ma Ongeuid 'l Bades. (27)</h4>

<ol>
  <li>Arbekl chad a ngarngii a llemeltir ra tekoi ra buai mengmo sebechir louspech a klalo el 
    keldmokl 'ra keldachelbai ma omesubel a science raikel lungil el mukubesch rengii.</li>
  <li>Arbekl chad a ngarngii a llemeltir elmo mekekar ra klechad ma klalo eltuobed ra science 
    ma omeluches ma zunga elngii a mirruul erngii.</li>
</ol>

<h4>Lluich ma Ongeai 'l Bades. (28)</h4>

<p>Arbekl chad a ngarngii a llemeltir ra telbiil ra buai ma beluulechad eluchul ea ikakid 
el llemalt ma ilmokl el ngara chelsel tiang amo sebechel el mekedmokl.</p>

<h4>Lluich ma Ongeliu 'l Bades (29) </h4>

<ol>
  <li>Arbekl chad a ngarngii a ngerchelir ra beluu el sebechel el mekedmokl a okirullel a 
    klechad ertir.</li>
  <li>A chelsel a omengedmeklel aikal klisiech ma llemalt ear bekl chad amo moterkokl a 
    ilmeklir ra llach loltirakl ra klaodengei ma omengull lkirel a llemalt ma ilmokl rar bebil 
    rar chad edirrek loltirakl a melemalt el tekoi ra klechad ma buai ma klou lungil lomeruul 
    ra mimokl ed delengchokl.</li>
  <li>Aikakid el llemalt ma ilmokl adiakel sebechel elmo mekedmokl lomtok ra belkul ma urrerel 
    a United Nations.</li>
</ol>

<h4>Okedel 'l Bades. (30)</h4>

<p>Ngdiak a ngara chelsel tial declaration elmo medung lkmo a ngiidil beluu malechub eng 
cheldebechel malechub eng chad a sebechel el mengedmokl ra temellel a llemalt ma ilmokl el 
telutk ra chelsel tiang.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
