<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua de Cajamarca, ">
<title>OHCHR: Quechua de Cajamarca () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qnt_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qnt_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/qnt.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qnt.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua de Cajamarca Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">35,000 (1981)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Quechuan family and is spoken by 35,000  people chiefly in the Cajamarca district. See also Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<h3>[Universal Declaration of Human Rights]</h3>

<p>Yaqqa yumbay nasyungunami kach'anllapa kamachikuqningunata suq atun kunsijuman, chaypi 
parlanambaqllapa pax kunapura. Chay atun kunsijuqami shutin &quot;Tandadu Nasyunguna&quot; 
(&quot;Naciones Unidas&quot;). Chay Tandadu Nasyungunapa awturidarninguna allita yuyashpa 
kay leykunata rurashqallapa. Ama qonqananchiqllapa chay shumaq ley kunatami, kanaqa 
rurashqallapana kanchiq kichwapipis.</p>

<h4>PUNTATA</h4>

<p>Yumbay runakuna warmikunda day pachapi tiyaqkunami runakuna kanchiqllapa. Runa masikuna 
kashpa, ayllukunashina shumaqta tiyashun, ama piñchinakushpachu. Ancha baliqkuna kashpa 
dirichuyuq kanchiq may munashqanchiqpi allita tiyananchiq, munashqanchiqpi trabajananchiq. 
Dirichuyuqmi kanchiq allin tiñntiyuq, allin juyisniyuq kananchiqpaq. Manam allichu 
pwidiqkuna qesachanambaq wakin runa masindaqa. ashwanmi atumbis, takshapis ima layapis 
kashpa, shumaqta atinchiqllapa kawsayta.</p>

<p>Chayshina kaptimbis, wakin wapu runakunaq runa masinda qesachashpa, ancha maqashpa 
waqachishqallapa. Manam shonqonllapapiqa yuyashqallapachu &quot;paxkunapismi noqashinalla 
dirichuyuq&quot;, nishpaqa. Amana chayshinachu tukunqallapa.</p>

<p>Kaytam ninillapa yumbay runakunata:</p>

<p>Aku shumaqta tiyaq, ama pitapis manchashpachu. Krisyishun munashqanchiqpi. Parlashun 
kriyishqanchiqta.</p>

<p>Yumbay llaqtakunapi allin leykunata ruranqallapa atinambaqllapa akrayta munashqanllapa 
kamachikuqningunata. Chayshina ruraptinllapami, leyningunata allita kasushpaqa, mananam 
maqanakunqallapachu.</p>

<p>Munanillapapismi yanapayta yumbay nasyungunata, shumaqta tiyanambaqllapa paykunapura, 
ama wanchinakushpachu.</p>

<p>Kaytapis yuyashun: yumbay nasyunninchiqkunapi rurashqallapa leykunata yach'ananchipaq 
ollqopis, warmipis dirichuyuq nishpa. Pullapam bidanqa ancha balin. Chaymi 
nasyunninchiqkunapi ancha trabajanchiq shumaqta runakuna tiyanambaqllapa. Yanapanchiqpismi 
llaqta masinchiqkunata, dirichuyuq kanambaqllapa. Kay Tandadu Nasyungunapa Atun Kunsijunmi 
kashpallapa &quot;runapa chay dirichunguna ancha balin&quot; nishpa, kay diklarasyunda 
iskibrinillapa, tukuy wata liyishpa, animakananchiqpaq, ama qonqananchiqpaq, 
yach'achinanchiqpaq tukuy nasyunninchiqkunapa llaqtangunapi.</p>

<h4>1. Punta kaq: </h4>

<p>Yumbay ollqokuna, warmikuna pullalla kashun leyninchiqkunawan. Manam ni pipapis 
kriyadunchu kanchiqllapa. Suqninchiq, suqninchiq atinchiqllapa yuyayta &quot;imam alli, 
imam mana allichu&quot; nishpa. Chayshina kaptin, shumaqta tiyashunllapa suq 
ayllushinalla. </p>

<h4>2. Ishkay kaq: </h4>

<p>Kay niykashqayllapaqam yumbay runakunapaq; tukuy kastakunapaq, imalaya kaqpaqpis, 
ollqopaq, warmipaq, yumbay Iaya rimaqkunapaq, ima Iaya lutrinayuqpaqpis; kapuqkunapaqpis, 
mana nimayoqpaqpis ima Iaya partiduta sigiqkunapaqpis, tukuy pipaqmi kayqa. </p>

<p>Kay nishqaykunaqam yumbay Iaya Ilaqtakunapaqpis: yumbay nasyungunapaq, yumbay 
prubinsyapaqpis. </p>

<h4>3. Kimsa kaq: </h4>

<p>Yumbay runa, warmikunapis dirichuyuqmi shumaqta kawsanan kay pachapi. Atinllapapismi 
kriyiyta paykuna munashqambi. Chaymi yumbay runakuna dirichuyuq ama qesachadu 
kanambaqllapa. </p>

<h4>4.Ch'usku kaq: </h4>

<p>Mananam kanqachu kriyaduqa. Manam atinchiqchu randiyta ni randikuyta runa masinchiqta 
animaltashina. </p>

<h4>5. Pichqa (sinku) kaq:</h4>

<p>Manam pipis dirichuyuqchu runa masinda suq lastimata qesachanambaq, imata rurashpa. </p>

<h4>6. Suqta (sayis) kaq:</h4>

<p>Yumbay runakunam dirchuyua kay leykunarayku. Kay leykunata kasushun ama pitapis 
dañachinanchiq.</p>

<h4>7. Qanch'is (syiti) kaq:</h4>

<p>Kay leykunaqam yumbaypaq. Chayri mana allichu kamachikuqkuna yanapanambaq 
kapuqkunatalla, pwidiqkunatalla. Yumbaytar chay awturidarkunaqa yanapanqallapa kapuq mana 
kapuqtapis. Ama akranqachu paykuna munashqanda.</p>

<h4>8. Pusaq (uchu) kaq:</h4>

<p>Yumbay runakuna, warmikunapis atinllapa dimandayta pitapis, mana allita tukuptinllapa. 
Juyiskunaqa yumbay llaqta masingunata washanqallapa ama ultrajanan chay uchayuq 
runakunaqa.</p>

<h4>9. Isqon (nwibi) kaq:</h4>

<p>Awturidarkuna mana surqoshpa juyismanda suq ordindaqa, manam atinllapachu karsilayta ni 
wichukuyta nasyunninmanda suq runataqa.</p>

<h4>10. Ch'unga (dyis) kaq:</h4>

<p>Yumbay runakuna, warmikuna dirichuyuq kanchiq allin juyisniyuq kananchiq. Chay 
juyiskunaqa allita uyashpa, shumaqta justisyata ruranqa; ama suqpaqllachu kanqa. Ashwanri 
yumbaypaq kanqa.</p>

<h4>11. Ch'unga suqniyuq (unsi) kaq:</h4>

<ol>
  <li>Suq dimandadu runapaqqa, juyiskunaqa ama dasqa yuyanqachu &quot;uchayuqmi kay 
    runaqa&quot;, nishpaqa. Puntataqa allitaraq rikanqallapa yach 'anambaq &quot;¿uchayuqchu 
    ichu mana?&quot; nishpa. Chaymandaqa uchayuq kaptinqa, yach'ashpa allita, imatapis 
    ruranqallapa. </li>
  <li>Mushuq Ieyta rurashpaqam mana kasuqkunataqa atinchiq kastigayta. Chay mushuq ley 
    kaptimbis manam kanchu dirichu kastigananchiqpaq runakunata unay tyimpupi mana kasukushpa 
    tiyashqambaq, chay ley manaraq kashqanrayku chay tyimpupi. Chayshinallam mushuq 
    kastigukunapis balin mushuq prisupaqila. Manam balinchu chay runa unaykunapi ima maluta 
    rurashqanbaqqa. </li>
</ol>

<h4>12. Ch'unga ishkayniyuq (dusi) kaq: </h4>

<p>Manam pipis mitikunqachu suq runapa wasinman ni ayllungunaman, ni kartanda 
kich'anqachu, dwiñun mana munaptinqa. Ama nishumbischu suqkunata: &quot;chay runaqami 
mainatural&quot; nishpaqa. </p>

<h4>13. Ch'unga kimsayuq (trisi) kaq:</h4>

<ol>
  <li>Yumbay runakunam dirichuyuq purinambaq chay maykunata may munashqanda. Chaymi atin 
    tiyayta may llaqtakunapipis. </li>
  <li>Suq runa munashpa, atin lloqshiyta nasyunninmanda maytapis rinambaq. Chayshinallami atin 
    kutimuyta chay nasyunninman. </li>
</ol>

<h4>14. Ch'unga ch'uskuyuq (katursi) kaq: </h4>

<ol>
  <li>Qesachawaptinchiq kamachikuqkuna nasyunninchiqpi dirichuyuqmi kanchiq maskananchiq suq 
    nasyunda, chaypi shumaqta tiyananchiq. </li>
  <li>Mana allita tukuptinchiq, manana dirichuyuqchu kanchiq mitikananchiq suq nasyunman 
    washakananchiq kastigunchiqmandaqa. </li>
</ol>

<h4>15. Ch'unga pichqayuq (kinsi) kaq: </h4>

<ol>
  <li>Yumbay runakuna tukuy warmikuna dirichuyuq nasyunniyuq kanambaq. Peruwanukunata ama 
    yanqa ninqallapachu: &quot;Mananam peruwanuchu kangi&quot; nishpaqa. Dirichuyuqpismi 
    nasyunninmanda Iloqshinambaq. </li>
  <li>Manam atinllapachu ñigayta kambyanambaq nasyunninda. </li>
</ol>

<h4>16. Ch'unga suqtayuq (dyisisayis) kaq: </h4>

<ol>
  <li>Yumbay kasta ichu lutrinayuq runa, warmi, ch'ayashpa idarninman atinliapa kasarayta 
    paykuna mayqan munashqanwan ruranambaq suq aylluta. Oliqo, warmi, kasarashpa, akrakashpa 
    chayshinallam dirichuyuq. </li>
  <li>Manam pipis amalas suqkunata kasarachinanqachu. Suq runa warmiwan paykuna kikin 
    munashpa, kasaranqallapa. </li>
  <li>Ayllunchiqkuna ancha balin. Chaymi awturidarkuna yanapanqa imashinapis pullan shumaqta, 
    kawsanambaq. </li>
</ol>

<h4>17. Ch'unga qanch'isniyuq (dyisisyiti) kaq:</h4>

<ol>
  <li>Yumbay runam dirichuyuq ch'akrayuq, imayuq kananchiqpaqllapa. Sapalanlia manaqa 
    suqkunawan ch'akrayuqqa atinchiq kayta. </li>
  <li>Manam pipis yanqa qoch'ikunqachu suq runapa imandaqa. </li>
</ol>

<h4>18. Ch'unga pusaqniyuq (dyisyocho) kaq: </h4>

<p>Yumbay runa atin yuyayta, kryiyta munashqambi. Chayrayku atin akrayta munashqan 
lutrinata. Munashpaqa atimbismi kambyayta lutrinandaqa. Chayshinam atin lutrinambaq 
rimayta, yach 'achikuyta kikin wasimbi manaqapis maypipis. Chayshinam atimbis adurayta 
Dyusninda may munashqambi. </p>

<h4>19. Ch'unga isqonniyuq (dyisinwibi) kaq: </h4>

<p>Yumbay runakuna atin yuyayta munashqanda. Atin parlayta yuyashqanda. Manam pipis 
piñchinqachu chay runakunata yuyashqanda rimaptin. Dirichuyuqpismi runakuna yach'anambaq 
yumbay nutisyakunata. </p>

<h4>20. Ishkay ch'unga (beynti) kaq: </h4>

<ol>
  <li>Yumbay runakuna shumaqta mana maqanakushpachu atin tandakayta suqkunawan. </li>
  <li>Manam pitapis atinchiqchu kamachiyta amalas tandakanan suqkunawan. </li>
</ol>

<h4>21. Ishkay ch'unga suqniyuq (beynti uno) kaq:</h4>

<ol>
  <li>Runapis, warmipis dirichuyuqmi karguyuq kanambaq llaqta masinguna akraptin. Paypis atin 
    akrayta suqkunata karguyuq kanambaq. </li>
  <li>Yumbay runakuna, warmikunam pulla dirichuyuq parlanambaqllapa kamachikuqningunawan. Chay 
    kamachikuqkunaqa ama suqkunapaqllachu kanqa. Ashwan yumbay llaqta masingunapaq pullapaq 
    kanqa. </li>
  <li>Yumbay nasyumba gubyirnun kamachikunqa, llaqta masinguna munaptin kamachikunambaq. 
    Chayri llaqta masinguna pakashpa ruranqa butasyunda, allita akrananllapa kamachikuqninda. </li>
</ol>

<h4>22. Ishkay ch'unga ishkayniyuq (beynti dos):</h4>

<p>Yumbay gubyirnukuna yanapanqa mana nimayuq llaqta masingunata, amana padisinambaqilapa, 
mas allita mantyinikanambaqllpa imata rurashpa. </p>

<h4>23. Ishkay ch'unga kimsayuq (beynti tres): </h4>

<ol>
  <li>Dirichuyuqmi yumbay runakuna imata ruranambaq. Atimbismi munashqan trabajuta maskayta. 
    Kapatasninguna shumaqta rikanqa ama wañunan, ama padisinan qeshyaywan chay trabajupi. 
    Manam kanchu dirichu yanqaqa paykunataqa wichukunambaq chay trabajunmanda. </li>
  <li>Yumbay runakuna pullan ruraq suq trabajupilla dirichuyuqmi pullalla ch'askinan pagunda. 
    Manam allichu wakin achkata ch'askinambaq, wakinnataq ashlitatalla ch'askinambaqllapa. </li>
  <li>Yumbay trabajadurmi dirichuyuq ch'askinan qellayta aypanan kawsanambaq, ama padisinan 
    mana nimayuq kashpa. Mana aypaptin paypaq, ayllumbaq, gubyirnun yanapanqa imashinapis. </li>
  <li>Yumbay runam dirichuyuq tandakanan sindikatuwan, chayshina washakanambaqllapa. </li>
</ol>

<h4>24. Ishkay ch'unga ch'uskuyuq (beynti kwatro): </h4>

<p>Dirichuyuqmi yumbay runakuna samanambaq. Manam allichu qanch 'is (syiti) yumbay 
diyasninda trabaj anambaq. Atinllapapismi samayta bakasyunnimbi ganashpa. </p>

<h4>25. Ishkay ch'unga pichqayuq (beynti sinko): </h4>

<ol>
  <li>Suq trabajaq runata pagaranqallpa atinambaq randiyta mikunanda, trapunda, kamanda, 
    ambinda paypaq, ayllumbaqpis. Dirichuyuqpismi qeshyashpa choqrikashpa qellayta surqonambaq 
    Siguro Sosyalmanda. </li>
  <li>Ukuyuq warmikuna, yumbay wambritukunapismi dirichuyuq ch'askinambaq Siguro Sosyalmanda 
    ancha mana nimayuq kashpa, taytanguna kasadu kaptin, mana kasaduchu kaptimbis. </li>
</ol>

<h4>26. Ishkay ch'unga suqtayuq (beynti sayis): </h4>

<ol>
  <li>Yumbay runakuna warmikuna dirichuyuq yach'akunan iskwilapi primaryata ushyanangaman mana 
    pagarakushpachu. Alli kanman sekundaryatapis chayshinalla ushyanambaq. Yumbay wambrakuna 
    yach'akunqallapa iskwilapi. Yumbay ancha allita yach'akuqkuna, pubri kashpapis, kapuq 
    kashpapis dirichuyuqmi yaykunan unibersidaman. </li>
  <li>Iskwilapi yach'akunqa allita yuyanambaq, shumaqta tiyanambaq Ilaqta masingunawan, suq 
    llaqtamanda kaqkunawan, suq Iutrinayuqkunawan, yumbay nasyunmanda runakunawambis. 
    Chayshinami yach'akunqallapa yanapanan Tandadu Nasyungunata ama pilyashpachu yumbay 
    nasyunguna shumaqta kawsanambaqllapa. </li>
  <li>Taytanguna akranqa ima laya munashqan iskwilata, chaypi wambranguna yach'akunambaq. </li>
</ol>

<h4>27. Ishkay ch'unga qanch'isniyuq (beynti syete): </h4>

<ol>
  <li>Yumbay runakuna dirichuyuq Ilaqtamba kustumbringunata yach 'akunambaq. Kaptin llaqtambi 
    biblyutika, atin liyiyta librungunata. Wakin runakuna yach'akushpa imata rurayta, 
    yach'achinqa llaqta masingunatapis, chay suqkunapis yach'akunambaq. </li>
  <li>Chay punta imata ruraq runaqam dirichuyuq rurashqanda randikushpa, gananambaq. Manam 
    allichu paypa rurashqanda suqkuna kupyashpa randikunambaq. </li>
</ol>

<h4>28. Ishkay ch'unga pusaqniyuq (beynti ocho): </h4>

<p>Yumbay nasyungunapa gubyirnun awturidarnindin kasunqa yumbay kay iskibridu 
dirichukunata, yumbay llaqta masinguna shumaqta kawsanambaq. </p>

<h4>29. Ishkay ch'unga isqonniyuq (beynti nwibi): </h4>

<ol>
  <li>Yumbay runakuna yanapanqa chay may tiyashqan llaqtanda. Chayshina ubligasyunninda 
    rurashpa, shumaqta atinllapa kawsayta. </li>
  <li>Yumbay runakuna atinllapa rurayta munashqanllapata, alli kaptin, mana dañachiptin 
    suqkunata. </li>
  <li>Kay dirichukunaqa mana kuntranqachu Tandadu Nasyungunapa leyningunataqa. </li>
</ol>

<h4>30. Kimsa ch'unga (treynta): </h4>

<p>Kay dirichukunata liyishpa, ama ni suq gubyirnu, ni pipis yach'achikunqachu paylla 
munashqandaqa, qoch'inambaq llaqta masingunapa dirichungunata.</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
