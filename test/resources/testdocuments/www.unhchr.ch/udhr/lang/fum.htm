<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Other Sources">
<meta name="keywords" 
   content="UDHR, Human Rights, Peuhl, ">
<title>OHCHR: Peuhl () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="fum_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="fum_email.htm">E-Mail it</a></font></td>




<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="fum.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Peuhl Version</strong> <br>
<small>Source: Other Sources </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">22,000,000 </span> <br><br>
    
    <span class="highlighthead">Usage by Country</span> <br>
    <span class="highlighttxt">Officially Recognized Language: Gongola State/Nigeria<BR><BR> <BR>Home Speakers: Guinea, Senegal, Mali, Niger, Cameroon, Burkina Faso, Benin, Mauritania, Guinea Bissau, Gambia<BR><BR> LF: West Africa</span> <br>
    <br>
    <span class="highlighthead">Background</span> <br>
    <span class="highlighttxt">It counts over 22 million speakers, including all varieties and is used as lingua franca in West Africa. It belongs to the West Atlantic family. The language is called Fulfulde by the native speakers, in English it is usually called Fulani, in French Peuhl. Other names are Ful/Fulan and Pulaar. Guinea has an extensive literature in Peuhl. All of the primary and some secondary schools are taught in Peuhl. The official orthography is different from that used elsewhere. In terms of lexicon the language has many Arabic loans.</span><br>
    <br>

    <br>
    <span class="highlighttxt">
    Received: 19980610<br>
    Posted: 19980903<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000">

Typed from paper source</font>

<div class="udhrtext" >
  
<font FACE="Arial Unicode MS">

<h3>NANONDIRAL WINNDEREYANKEEWAL HAKKEEJE AADE </h3>

<h4>NAATIRKA</h4>

<p>E tuugnaadeko wonde keftingal horma kala neɗɗo e nder ɓesngu aadee e hakkeeji potɗi 
woni dnaɗɗuudi ndimaague potal e jam e nder aduna,</p>

<p>E tuugnaade wonde ko baasgol heftinde kam e calogol tottude hakkeeji aade ngaddi 
barondiral e salaare sanndolin nde e nder aduna e kadihuccande adunam mo aade heɓi 
yamiroore haalde e miijiaa de no henanorii ɗum yontii ete kadi yimɓe poti jeyde koye 
mumen ceerta e kulol e baasal sabu aadee yiɗde ɗ um,</p>

<p>E tuugnaade wonde ina teeŋti yo hakkeeji aadee ndeenire yamiroore laawɗinaande mbele 
aadee waasaa tonngeede e gullitaagol dowrowol so tawii fawaama kalfaandi kiisndi walla 
waawnere ɓ urtunde,</p>

<p>E tuugnaade ina teeŋti nde ɓamtatoo ɓiyngu yummaagu hakkunde leyɗeele dimɗ uɗe,</p>

<p>E tuugnaade e nanondiral leyɗeele caaktangal woondoore leyɗeele jowitiiɗe e hakkeeji 
gadani aadee bayɗi no ndimaagu, teddungal e nder potal rewɓe e worɓe. Leyɗeele ɗee 
koddirii e daranaade ɓamtaare renndo e ñiɓgol fannuji nguurndam moƴƴam,</p>

<p>E tuugnaade e wonde leyɗeele dentuɗe jeytiiɗe ɗee, e ballondiral e fedde leyɗeele 
dentuɗe jeyɗe koye mumen pellitii ñiiɓnude horma hakkeeji aade kam e ndimaagu,</p>

<p>E tuugnaade e ɓulngo renndaande ngam tafde hakkeeji aadee kam e ndimaagu, leyɗeele ɗee 
teeŋtinii nafoore ɓurtunde wonde e pellitgol, ko ndeen batu nguu nanondiri, holliti:</p>

<p>Ngal-ɗoo nanondiral winndere yan keewal jowitiingal e hakkeeji aadee wayi ko no laawol 
gootol ñii ngam yettaade leyɗeete mbele yimɓe ɓee e renndooji ɗii mbaɗa ɗum e 
hakkillaaji mum e kala sahaa kadi et e jannginde e nehde mbele ɓamtoo horma hakkeelleji 
aadee e ndimaagukuule ƴettaama mbele saree e nder leyɗeele, ciynugol ngol ina foti feeñde, 
teskee e yimɓ e fof.</p>

<h4>Kuulal gadanal</h4>

<p>Innama aadeeji fof poti, ndimɗidi e jibinannde to bannge hakkeeji. Eɓe ngoodi miijo e 
hakkilantaagal ete eɓe poti huufo ndirde e nder ɓ iynguyummaagu.</p>

<h4>Kuulal 2</h4>

<p>Gooto kala ina waawi hokkunde hoore mum hakkeeji e ndima guuji kaalaaɗi e 
nanondiralngal tawa alaa paltagol nguru, mbaydi, leñol, ɗemngal, diine, iwdi leydi walla 
renndo, dañal, jibinande walla kala ngonka.</p>

<p>E ko fawtii heen hay paltoor gooto woodataa e dow yowitaade e dawrugol, ñaawoore 
hakkunde leyɗeele fawaade e neɗɗo ummiiɗo leydi walla neɗɗo mo yowitaaki maa woni 
pawiɗo yamiroore laawɗinaande waawnde wonde fof.</p>

<h4>Kuulal 3</h4>

<p>Innama aadee kala ina jogii hakke wuurde, e hakke ndimmagu kam e hakke ndeenka e kisal 
hoore mum.</p>

<h4>Kuulal 4</h4>

<p>Hay neɗɗo gooto fotaani tonngaade e maccungaa gu maccungaagu e njeeygu aadee ko ko 
harminaa e no waawi si foraade fof.</p>

<h4>Kuulal 5</h4>

<p>Hay neɗɗo gooto fotaani leepteede walla fiyeede piyle jaltuɗe neɗɗaagu walla 
koynooje.</p>

<h4>Kuulal 6</h4>

<p>Neɗɗo kala ina jogii hakke annditireede neɗɗaagu mum e kaayitaaji ñaawaaɗi.</p>

<h4>Kuulal 7</h4>

<p>Yimɓe fof poti e laamu ete poti fotde ndeendka e yeeso laamu. Yimɓe fof ina poti 
fotndeende e reeneede e heedi heedi baawɗo yaɓɓude kule ngal nanondiral yimɓe fofina 
poti reeneede e tooñannge tawa alaa paltoor.</p>

<h4>Kuulal 8</h4>

<p>Neɗɗo kala ina jogii hakke wullitaade ñaawoore e leydi mum so tawii o gañaama, o 
tooñaama walla so hakkeeji makko njoolaama. ɗiin hakkeeji ina ngannde e laamu e 
ñaawooje.</p>

<h4>Kuulal 9</h4>

<p>Hay gooto fotaani nanngeede sokee walla yaltinee leydi tawa ko e dow mbaawka e belaaɗe.</p>

<h4>Kuulal 10</h4>

<p>Neɗɗo ina jogii hakke e heɗeede e nder potal e sahaa ñaawoore nde yowitaaki, nde waɗataa 
heedi-heeda (jinngataa). ñaawooɓe ɓenguurotaako poti ñaawde hakkeji fotdeeji neɗɗo 
fof ko takkaa haa heɓ ni ɗum ñaawore.</p>

<h4>Kuulal 11</h4>

<ol>
  <li>Kala neɗɗo tuumaaɗo bonannde ina foti reweede haa ko fawaa e mum ko annde ina woodi 
    walla alaa tawa ko ñaawoore laaɗinnaande nde suuɗaaka ñaawi e tawtingol ñaawoɓe 
    luundiiɓe heedɓe bannge ñaaweteeɗo oo.</li>
  <li>Hay gooto fawetaake bonnannde walla war ngo tawa nde waɗatee ndee waawa wonde ko teeŋti 
    e mum e yowitaade e laawol leydi walla laawol hakkunde leyɗeele. Ko noon ne hay gooto 
    fawetaake sariya baɗɗo huunde tawa nde waɗetee ndee o jotondiraani heen.</li>
</ol>

<h4>Kuulal 12</h4>

<p>Hay gooto yaɓɓetaake, tooñee e nder nguurndam mum, e nder ɓesngu mum e nder 
jotondiral mum walla neɗɗaagu mum lesɗinee, naange hay gooto e dowlugol mum potaani 
ñifeede. Neɗɗo kala ina jogii hakke reenaneede ɗee geɗe teeŋtinooji ndimaagumum.</p>

<h4>Kuulal 13</h4>

<ol>
  <li>Neɗɗo ina jogii hakke yahde ɗo welaa fof e no weliraa fof kam suɓaade hoɗannde mum 
    e nder leydi.</li>
  <li>Neɗɗo ina jogii hakke yaltude leydi kala hay so tawii ko ndi makko kam e artude e 
    leydi mum.</li>
</ol>

<h4>Kuulal 14</h4>

<ol>
  <li>E sahaa kulol, neɗɗo kala ina jogii hakke ƴeewde moolaare e dañde leydi moolndi ɗum 
    e goɗɗe ɗee.</li>
  <li>Oo hakke noon waawaa fawaade e warde hoore doga ƴeewa moolɗo ɗum, o waawi fawaade tan 
    ko e jamirooje fedde leyɗeele dentuɗe.</li>
</ol>

<h4>Kuulal 15</h4>

<ol>
  <li>Neɗɗo kala ina jogii hakke jeyeede e leydi, woni jogaade ngenndi.</li>
  <li>Hay gooto waawaa e dow belaaɗe haɗeede jogaade ngenndi walla waylude ngenn di.</li>
</ol>

<h4>Kuulal 16</h4>

<ol>
  <li>Caggal nde neɗɗo dañii duuɓi kelliƭuya so ko o debbo, so ko o gorko faltaa ki leñol, 
    nguru, leydi ono jogi hakke resde maa reseede, o darna fooyre. Ko kamɓe poti heen 
    hakkeeji jowitiiɗi e dewgal so ina humee walla so ina ittee (goorko e dewbo).</li>
  <li>Dewgal fawii ko e yiɗde resondireeɓo ɗiɗo ɓee wonaa ina fawee e waawnere.</li>
  <li>ɓesngo ko kam woni tergal gadanal e nder rendo ɓesngu inajogii hakke ndeenka immoraade 
    e renndo kam e laamu leydi ndii.</li>
</ol>

<h4>Kuulal 17</h4>

<ol>
  <li>Kala neɗɗo walla dental yimɓ e ina jogii hakke e jeyal leydi.</li>
  <li>Hay gooto fotaani e amdu e waawde haɗeede jeyi mum.</li>
</ol>

<h4>Kuulal 18</h4>

<p>Kala neɗɗo ina jogii hakke ndimaagu miijo, hakkilantaagal kam e diine. Oon hakke ina 
roondii ndimaagu waylude diine kam e ndimaagu tabitinde diine mum walla yi yannde mum 
kañum gooto walla e wondude e woɗɓe. Ngaal tabitinal diine noon ina nona ko ɗuuɗii e 
ko feeñi fof tawa ko rewneede e dow jaŋde, walla dewal walla jamirooje diina oo.</p>

<h4>Kuulal 19</h4>

<p>Neɗɗo ina jogii hakke e ndimaagu jogaade miijo e saaktude miijo mum ɗum firti ko 
joom mum fotaami hulde feeñninde miijo mum walla wiɗtude, heɓde kam e sarde miijooji e 
kabavuuji tawa woƴaaki keeri hakkunde leyɗeele e no sardaa fof.</p>

<h4>Kuulal 20</h4>

<ol>
  <li>Neɗɗo kala ina jogii hakke e ndimaagu waɗde batu walla fedde nde wonaa fitina.</li>
  <li>Hay gooto fotaani waawneede jeyeede e fedde alay sago.</li>
</ol>

<h4>Kuulal 21</h4>

<ol>
  <li>Neɗɗo kala ina jogii hakke e jeyeede e terɗe gardiiɗe leydi mum. Tawa ko kañum e 
    hoore mum walla tawa ko waabaade e ɓe yimɓe e cuɓii ina njooɗ añii leydi sabu 
    joñeede geɗe mum.</li>
  <li>Neɗɗo kala ina jogii hakke ardineede walla joñeede geɗe/golle leydi e dow potal.</li>
  <li>Muuyaande leydi ndii ko ñiɓgol kalfaandi laamuuji ɗii. Ndiin kalfaandi ñiɓortoo tan 
    sosde wooteeji cuɓoo suɓngo laaɓngo e leydi kala, tawa cuɓotoo ɗo kala ina tottee 
    ndimaagu mum timmungu.</li>
</ol>

<h4>Kuulal 22</h4>

<p>Neɗɗo kala e nder renndo ina jogii hakke e ndeen ka renndoyankeewo. ɗumko weltaare 
hakkeeji fagguduyankoj e renndoyan heeji e pina yankooji katojinaa ɗi e ndimaagu e ɓamtaare 
aade e dow tuugnaade e ngonka leydi fof.</p>

<h4>Kuulal 23</h4>

<ol>
  <li>Neɗɗo kala ina jogii hakke liggaade e dow potal hujjiaaji liggeey e ndeenka baasgol 
    gollaade.</li>
  <li>Yimɓe fof poti fotde njoɓdi so tawii ɓe potii liggeey.</li>
  <li>Kala liggiɗo ina jogii hakke njoɓ di fotndi heen, njondi mbaawndi jogaade mo kaŋko e 
    ɓesngu makko mbele njogoo ngonka moƴƴa tedduka. Njoɓdi ina haani timminireede catiiɗe 
    renndoyankooje.</li>
  <li>Neɗɗo kala liggotooɗo ina jogii laawol tafde fedde wullitaare hakkeji liggeey walla 
    yantondirde fedde liggotooɓe mum e pedle goɗɗe liggotooɓe so tawi eɗe ndenndi ngoƴ 
    aaji e anniya.</li>
</ol>

<h4>Kuulal 24</h4>

<p>Neɗɗo kala ina jogi hakke e fooftere walla weltinde ɓernde num walla wooda ɗo haa'ɗni 
liggeey mum ete kala liggotooɗo ina jogii hakke e fooftere yoɓ eteende.</p>

<h4>Kuulal 25</h4>

<ol>
  <li>Neɗɗ kala ino foti jogaade hakke nguurndam cemorɗam haa waawaa toppitaade cellal mum, 
    ngonka mum eka ɓesngu mum haa teeŋti e nguura, koɗlci, safaara e geɗe renndo; omo 
    jogii hakke e ndeenka so tawii o liggaaki, walla o sellaani ma walla o jodtaa de e doole 
    mum, walla kes jooɗiiɗo, naywuɗo walla kala geɗe baasooje wallitde nguura ɗe pawaaki 
    e bellanteeje.</li>
  <li>Jibinaaɗo debbo e sukaaku ina njogii hakke ballal e toppitaagol keeriiɗi. Sukaaɓe 
    fof, woni a jibinaaɓe e nder dewgal walla caggal dewgal poti fotde to bannge ndeenka 
    renndoyankeewo.</li>
</ol>

<h4>Kuulal 26</h4>

<ol>
  <li>Neɗɗo kala ina jogii hakke jaŋde jaŋde foti wonde ko nde alaa njoɓdi hay sinna ko 
    to arwaniire e gadanal. Jaŋde sukaaɓe ina foti wonde alay sago. Jaŋde karallaagal ina 
    foti huɓtidin'de: jaŋde toownde ina foti udditanaade moni kala taw alaa heedi-heeda, 
    tawa ko e baawal mum.</li>
  <li>Jaŋde foti ko feertinde neɗɗankaagal, ɓeyda teddin'de hakkeeji innama Aadee, heɓde 
    hoore mum. Ina foti waalitde paamondiral, muñundiral, cehilaagalhakkunde leyɗeele e kala 
    senngooji leƴƴi walla diineeji, fawitii heen ɓamtaare golle dowlaaji dentuɗi ngam 
    moƴƴere ina duumoo.</li>
  <li>Jibinaaɓe ina poti suɓaade hol fannu jaŋde ndokkata sukkaaɓe mumen.</li>
</ol>

<h4>Kuulal 27</h4>

<ol>
  <li>Neɗɗo kala ina waawi e sago mum jeyeede e ɓamtugol pinal rennde mum, huutoroo ñeeñe 
    e wallitde ɓamtaare ganndaliyankeewal e kala ɓure jaltooje heen.</li>
  <li>Neɗɗo kala ina jogii hakke ndeenka muuyaaɗe mum to bannge neɗɗankaagal e jawɗi 
    tuugniiɗe e ɓulgno ganndal, coñce, ñeeñal ɗe o tafi.</li>
</ol>

<h4>Kuulal 28</h4>

<p>Neɗɗo kala ene foti daranaade ñiɓagol hakkeeji innama aadee kam e ndi maagu mum to 
bannge renndo e nder winndere mbele kuule kaalaaɗe ender ngalɗo nanondiral njetto 
faandaare toɗɗaande nde.</p>

<h4>Kuulal 29</h4>

<ol>
  <li>Innama aadee ina jogii hujjaaji fayde e renndo ngo ngannduɗaako ɓamtaare huuɓtidinde 
    neɗɗankaagal makko tan waawi wootde.</li>
  <li>E nder kuutorogol hakkeeji makko kam e naftorogol ndimaagu makko, moni kala fawaa e mum 
    tan ko ɗooftogol sarɗiyeeji ngam teeŋtin'de keftingol e nehtanagol hakkeejie wodɓe 
    ngam timminde neɗɗaŋ kaagalngam geɗe denndaande kam e ngonka moƴƴa kuuɓtidinɗo 
    ngam dañje renndo potal.</li>
  <li>Ɗii hakkeeji e nguu ndimaagu mbaawa dañeede e dow luundaare paandaalee muuyaabe 
    dowlaaji dentuɗi.</li>
</ol>

<h4>Kuulal 30</h4>

<p>Hay kuulal gootal gummingal e ngal ɗo nanondiralfotaani jaggireede ummii ko e leydi, 
walla dental keeringal, walla neɗɗo keeriiɗo. Hay neɗɗo gooto, walla dental walla 
leydi potaani jogaade golle tawa faandaare mumen ko firtude hakkeejie e ndimaagu kalaaɗi 
e nder nanondiral ngal.</p>

<p>&nbsp;</p>
</font>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
