<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua de Huamalies (Huanuco), ">
<title>OHCHR: Quechua de Huamalies (Huanuco) () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qej_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qej_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/qej.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qej.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua de Huamalies (Huanuco) Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">38,000 (1993)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">It belongs to the Quechuan family and is spoken by 38,000 people chiefly in the Huanuco Department. See also Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<h3>LAPAN RUNAKUNA IMANAWPA RISPITASH KAYÄNANPAQ KASHQANKUNA KAYNAW NIRMI QALAYKUN </h3>

<h4>[Preamble]</h4>

<p>Lapan runakunapis libri kananpaq, jusayuqkunata kastigakänanpaq y iusaynaqkunata mana 
kastigaypa y piwanpis mana pelyaypa kushish kay pasachaw kawayqa kanqa ali; runakuna 
imanawpis kashqanta mana qechuymi y lapan runakuna yarpashqankunatapis mana michashqa 
kananpaq; </p>

<p>Runakuna rispitash kayänanpaq kashqanta mana reqiypami y reqiykarpis iarukuyashqanta 
kanan yarparkushqaqa seqaypa ajanaypaq kaptinmi kanan lapan runakunapis alichaw kananta 
munayashpämi kaykunata wilakuyä. Lapan runakunapis ali kawakuyman chaykur; mansakuypita 
y pishëpakuypita librash karqa, munashqannawmj lapantapis parlakuyanqa y munashqanmanmj 
krigikuyanqa; </p>

<p>Lapan kaykunatamj rurakänan, runakuna shumaq rispitash kayänanpaq. Saynawpaqa 
runakuna manami yarpäyanqasu imaykanawpapis awturdäkunapa kontran sharkuyta y tukuynawpa 
nakasikuqkunata elaqäsiyta; </p>

<p>Saynawmi ali kanman lapan nasyunkuna shumaq wilanakur tukuynawpa jukninwan jukninwan 
yanapänakur aruyaptin; Askaq nasyunkunapita runakuna shuntakaykärir, rasunpaypa alimi 
niyashpan yärakuyan, runakuna rispitash kayänanpaq niyashqan qelqaraykaqman. Kay 
qelqaraykaqchawqa kaykan runakuna rasunpa rispitash kananpaq, lapan runakunapis mana 
jarukushqa kayänanpaq, warmipis olqupis rispitash kayänanpaq. Saynawpami rasunpa kaykuna 
rurakänanpaq wilanakuyashkä lapan markakuna y nasyunkuna ali kayman chäyänanpaq, lapan 
runakunapis ali kawayänanpaq, saynaw kashqanta musyar runakuna librina kar shumaqna 
kawakuyanqa; </p>

<p>Kaychaq lapan runa qotukaqkuna awniyashqa lapan kaykunata rurananpaq, askaq 
nasyunkunawan wilanakur yanapänakuypa lapan runakuna rispitashqa kayananpaq. Runakuna 
lapan rispitash karqa rasunpaypami y librimi kakuyanqa ali kaqkunataqa rurayanqa 
munayashqannaw, y; </p>

<p>Lapansikunapis juk yarpayla, kay runakuna rispitash kayänanpaq, pipis mana jarukushqa 
y Iibri kakuyänanpaq yarpashqaqa seqay alimi kanqa; saynaw rurashun nishqansikuna lapan 
rurakänanpaq. </p>

<p>ALI YARPAY KAPTIN KAYKUNATAMI WILAKUYAN KAY PASACHAW LAPAN RUNAKUNA RISPITASH 
KAYÄNANPAQ NIYASHQAN </p>

<p>Lapan markakunapis, nasyunkunapis juk yarpayla yawayänanpaqmi lakipakuyänan 
imaykanawpapis. Saynawpaqa lapan runakunapis y mandaq awturdäkunapis, kay 
wilakuyashqäman yarpakushla kayashpanqa, shumaq juknaw alitana rurayanman yachasiyashpan 
y yachakuyashpan. Saynawpami mansapakuypa rurayänan, runakunata mana jarukuypa rispitana 
kashqanta y libri kashqankunata, Saynawpaqa yarpänansj lapan nasyunninsik y juklä 
nasyunkuna ali kawayman chananpaqmi. Kaykunataqa musyayänan y lapan runapis nishqannaw 
rasunpaypa rurayänan, lapan qotukaq runakunapa markankuna, nasyunninkun y wakinkaq kay 
nasyunpa ruñnkunachaw kaykaq markakunapis. </p>

<h4>NISFIQAN JUK (1)</h4>

<p>Lapan runakunapis yurikuyan librimi y wakinkaqkunanaw rispitashqa, mana jarukushqa 
kayänanpaq. Saynawmi runakunaqa yuriyan shumaq yarpayyuq, alitapis mana alitapis reqiykar 
y seqay kuyapäkuyyuq. Saymi runakuna ali kawakuyänan jukninwan jukninwanpis. </p>

<h4>NISHQAN ISHKAY (2)</h4>

<p>Lapan runakuna rispitashqa y mana jarukushqami kayänan y ali kananpaq 
wilakuyashqächaw nishqannaw librimi kayänanpis. Manami chikish kanansu juk kasta 
kashqanpita yana o yuraq kashqanpita, warmi ni olqu kashqanpita, imanawkaq parlayta parlaq 
kashqanpita, imamanpis krigishqanpita, </p>

<p>Saypis manami bäjuman churashqa kanqasu mayqan alikaq o mana alikaq niyänansu, 
runakuna markakunata mandananpaq askaq shuntakaykuptin, runakuna mana jarukush kananpaq 
alita ruraqkunata o lapan nasyun runakunapaq o mayninpapis markankunapa siñalninkuna 
rurinchaw juk runa mandaq kaptin. Saynaw kanman juk nasyun marka, pipis mana mandash 
kaptinpis y markakunapa siñalninkuna surinchaw shumaq imanawpapis rurayta mana kamäpakuq 
kayaptin o kikinkuna mana mandar juk mandash karpis o juk marka seqaypa mandar 
imaykapitapis michashqa imanawpis nishqanchaw kanansu manami. </p>

<h4>NISHQAN KIMSA (3)</h4>

<p>Lapan runakunapis shumaq rispitashqami kawakuyänan, librimi imaykapitapis kakuyänan y 
imapis päsananta awturdäkuna rispitasinan ali kakuyänanpaq. </p>

<h4>NISHQAN CHUSKU (4)</h4>

<p>Manami pipis ashmayman churashqa kanansu ni pipa tukuy rurayninkunapaq kanmansu. 
Ashmaykaq y ashmayta saray; runakuna imanaw rurananpaq kaqkunachawqa pasaypami michar 
kundinan lapankunatapis y tukuynawpa ashmay saraqkunatapis. </p>

<h4>NISHQAN PISQA (5)</h4>

<p>Manami pipis fiyupa nakasishqa ni lakipaypaq o munashqannaw nakasishqa, runa 
kashqankunata mana kuyapaypa tukuyta nishqa kanansu. </p>

<h4>NISIlQAN SOQTA (6)</h4>

<p>Lapan runakunami maysaychawpis seqaypa rispitashqa kanan y runa kaynintapis saynaw 
rispitasikunan, pipis mana jarukunanpaq. </p>

<h4>NISHQAN QANCHIS (7)</h4>

<p>Runakuna imatapis rurananpaq kashqankunachawqa lapansipis iwalmi kansi. Saynawmi 
pitapis ali kashqanta ni mana ali kashqanta mana akraypa, runakuna rurananpaq kashqanwan 
sapakuyänan tukuypita. Lapan runakunami iwal rispitasikuyänan, wakin runakuna jamurpar 
jarukur ushayänanpita y manakaqkunata parlarkur, kay runa rispitash kananpaq 
wilakuyashqäkunapjta kontran parlar puriqkunapita y luta jarukur ushash kananpita. </p>

<h4>NISHQAN PUWAQ (8)</h4>

<p>Lapan runakunapis kejakuyänanmj, jatusaq kay nasyunchaw kaq awturdäkunaman, runa 
rispitash kananpaq kashqankunata pipis jarukur ushaptin, awturdäkunapis sapänanmi, 
imanaw runakuna rurananpaq kashqanchaw parlashqannaw saypaqmi qelqaraykan, saywan pipis 
sapakuyänanpaq. </p>

<h4>NISHQAN ESQUN (9)</h4>

<p>Manami mayqan runatapis luta la sarir kalapósuman apar wechqaräsinansu, ni markanpita 
jukläman jitar ushashqaqa kanansu. </p>

<h4>NISHQAN CHUNKA (10)</h4>

<p>Lapan runakunami rasunpaypa Iapanpis iwal kayayninpa, aska runakunapa puntanchaw 
wiyashqa kanan jusan o mana jusan kaptinpis y juk awturdäta wilapänan. Kay awturdäqa 
manami mayqanpaqpis faburnin sharkunansu lutalaqa, jukninpaq jukninpaqpis. Saynawpami 
musyanqa mayqankaq ali rispitash kananpaqpis y imanaw rurananpaqpis. Saynawpami musyanqa 
mayqan jusayuq kashqanta y mayqan jusaynaq kashqantapis. Niykurnami isanqa imanawpis 
ruranqa wechqananpaq o mana wechqananpaqpis. </p>

<h4>NISHQAN CHUNKA JUK (11) </h4>

<ol>
  <li>Ima jusanpitapis mayqan runa kejashqa karpis, manaraq rasunpaypa jusan kashqanta 
    musyakashqanyaqqa imaykanawpapis rispitasikunanmi jusaynaqlaraq kashqanta. Saynaw 
    rispitasikunan lapan runapa nawpanchaw rasunpa mana jusan kashqanta y runa kashqanta mana 
    jarukuyänanpaq. </li>
  <li>Manami pipis kondinashqa kanansu imatapis mana rurash kaykaptinqa o imatapis 
    ruraykashqanta jinan öra mana taripash kaptinqa; imanawmi nin runakuna rispitash kananpaq 
    wilakuyashqankuna, kay nasyunpaq y juklä nasyunkunapaq saychaw nishqannaw. Jusankunapita 
    kastigashqa kananpaq kaqkunapita mastaqa manami nakasir kastigakänansu jusan kaptinpis. </li>
</ol>

<h4>NISHQAN CHUNKA ISHKAY (12)</h4>

<p>Manami mayqan runatapis pipis lutaqa imatapis rimapänansu shuyni kawakuqtaqa, 
kastankunatapis, wayinkunata o paypa kaqtaqa imantapis; imanaw ali o mana ali kakuptinpis, 
runa kayninta chikipänansu. Lapan runakunami sapakunan, runakuna imanawpis rurananpaq 
kaykashqanchaw qelqaraykaqwan, tukuynawpa imaykatapis manakaqpita rimapänanpita. </p>

<h4>NISHQAN CHUNKA KIMSA (13)</h4>

<ol>
  <li>Lapan runakunapis librimi purikuyänan maysaypapis. Saynawmi may nasyunchawpis rurakunan 
    wayinkunata saychaw täkunanpaq. </li>
  <li>Lapan runakunapis yarquyänanmi may nasyunpitapis, kikinpa nasyunninpita juk nasyunman y 
    niykurpis saynawmi kutikunan nasyunninman. </li>
</ol>

<h4>NISHQAN CHUNKA CHUSKU (14)</h4>

<ol>
  <li>Mayqan runatapis wakinkaqkuna imapitapis qatikachaptinqa kikin ashinan maychawpis ali 
    täkunanpaq. Saynawpami kushish täkunqa mayqan nasyunchaw karpis. </li>
  <li>Kay wilakuyashqäkunaqa manami pasaypapis joqarishqasu kanqa mana alita ruraqkuna, 
    alichaw yarqunanpaqqa ni noqakuna askaq wi!anakurkur &quot;ali kananpaq&quot; nir 
    wilakuyashqäpa kontran yarpaqkunatapis manami yanapanqasu. </li>
</ol>

<h4>NISHQAN CHUNKA PISQA (15)</h4>

<ol>
  <li>Lapan runakunapis kayanan juk nasyunchaw yurishqalami. </li>
  <li>Manami mayqan runatapis lutaqa michänansu pipis nasyunninpita ni juk!ä nasyuriman 
    aywaykur täkunantapis manami michashqa kanansu. </li>
</ol>

<h4>NISHQAN CHUNKA SOQTA (16)</h4>

<ol>
  <li>Olqupis warmipis tyempunman charnaqa, pipis mana michashqami kasarakuyänan. Manami 
    michashqa kayänansu juk kolur qarankuna kayninpa, juklä nasyun kayninpa, imanawpis 
    krigiq kashqanpita. Lapanpis kasarar shuynina täkuyänan wayita ruraykur, shumaq 
    täyänan lapanpis rispitanakur kasaraykärirqa. Saynaw kayänan imayyaqpis kasarashqa 
    karqa y rakikarpis saynawmi iwalpura imatapis rakipänakunan. </li>
  <li>Warmi olqupis rasunpaypa munanakur imayyaqpis kasarar täyänanpaq awninakush kaqkunami 
    kasarayänanqa. </li>
  <li>Juk ayllumi kikinkaq umanqa y seqay alikaqqa lapan marka kananpaqpis. Saymi lapan 
    markakunapi rispitasinan ayllukuna mana jarukush kananpaq y nasyun mandaqkunapis 
    rispitasiyänan. </li>
</ol>

<h4>NISHQAN CHUNKA QANCHIS (17)</h4>

<ol>
  <li>Lapan runakunapami wayinkuna y chakrankuna kanan, juk runalapapis kanmanmi y askaq 
    qorikash runakunapis saräyänanmi. </li>
  <li>Wayinkunapita y chakrankunapita manami pipis qarqushqa kayänansu. </li>
</ol>

<h4>NISHQAN CHUNKA PUWAQ (18)</h4>

<p>Lapan runakunapis librimi yarpachakuyänan, kuyapäkuyninpis ali o mana alipis kakunan 
y munashqanman imamanpis krigikunman. Saynawmi munarqa trukasinan jukman krigishqanpita 
jukkaqmanpis. Imamanpis krigirqa wakinkaq runakunatapis wilapänan y parlanan 
krigishqanpaq. Parlayänanmi juk juklapis o askaqpis, askaq runakuna wiyananchawpis o 
shuyni wayinkunalachawpis, yachasiyashpan, wakinpis rurananpaq, alikaqta rurar y 
lapantapis shumaq ruraypa. </p>

<h4>NISHQAN CHUNKA ESQUN (19)</h4>

<p>Lapan runakunapis yarpäyashqannawmi parlayänan y rimakuyänan imanaw ali y mana ali 
kashqantapis. Saynawmi imanirpis parlaptin pipis rimanansu ni qayapar ajanäsinansu 
imapaqpis rimakushqanpita. Wiyashqankunatapis rasunpa kashqanta shumaq mayapakunan, tukuy 
wilakuykunatapis chaskinanmi y chaskinan wakinkaqkuna imanaw yarpäyashqankunatawan. 
Saynaw wiyashqanta, chaskishqanta y yarpashqankunata lapan runakunata musyasinan 
munayashqannaw imaykatapis mana michashqa lapannawpa imawanpis runata wiyasina y mayasina 
kaqkunawanqa. </p>

<h4>NISHQAN ISHKAY CHUNKA (20)</h4>

<ol>
  <li>Lapan runakunapis librimi yorikäkuyänan y askaqpis shuntakäkuyänanmi imatapis 
    alikaqkunata rurayänanpaq pipis mana michashqa. </li>
  <li>Mana munaykaqtaqa manami pitapis shuntakäyashqanchaw kananpaq apayänansu. </li>
</ol>

<h4>NISHQAN ISHKAY CHUNKA JUK (21)</h4>

<ol>
  <li>Lapan runakunapis nasyunninchaw mandaq kayman char yanapänakuyänanmi, kikinkuna karpis 
    o alinninta y yachaqninta shumaq akraykärirpis mandaq kananpaq churakuyänan librimi. </li>
  <li>Lapan runakunapis iwalmi ima kaymanpis chäyanan, nasyunninkunachaw ima kaymanpis 
    chäyänan, nasyunninkunachaw ima awturdäpis kayänan y ima aruymanpis yaykuyänan 
    wakinkaqkunanaw. </li>
  <li>Markachaw pipis awturdä mandaq kananpaq, lapan runakunami awniyänan ali kashqanta. 
    Lapan runakuna pipis awturdä kananpaq awniyashqantaqa musyakanqa bötuwanmi, kikinkuna 
    churakuyanqa pi kananpaqpis. Saynaw rurayanqa bötu kashqan örala, lapanmi bötayänan 
    pakaylapa, pipis manami michänansu ni juklaylapaq jitananpaq parlapänansu, lapanpis 
    iwalmi rurayänan. Librimi pipaq karpis jitakuyänan bötunkunachaw. </li>
</ol>

<h4>NISHQAN ISHKAY CHUNKA ISHKAY (22)</h4>

<p>Lapan runakunapis, marka runa kayninpa y juk markachaw taq kayninpa, lapan awturdäkuna 
markachaw rispitasinan pipis mana jarukunanpaq y ali kawakuyänanpaq. Saynawpami shumaq 
kawananpaq tarinqa lapan nasyunchaw kaq runakuna lakipakuyninpa y wakinkaq 
nasyunkunawanpis yanapänakuypa, wakin shuyni qorikaq runakunawan y nasyunchaw mandaq 
runakuna churakushqan y rurayashqankunawan. Saynawpami lapan runakunata imanpis mikunanpaq 
o rantinanpaq pishipakuptin qonqa, lapan markakunapaqpis y imata yachakuyänanpaqpis kanqa 
gastunkuna, kaykunami mana pishiypa kanan lapan runakunapaq, shumaq rispitash runa 
kayänanpaq. Y saynawmi runakunapis lakipakuyänan kikinkunapa jamulankunapita ali runa 
kayänanpaq. </p>

<h4>NISHQAN ISHKAY CHUNKA KIMSA (23)</h4>

<ol>
  <li>Lapan runakunapami ima aruylankunapis kanan; kikinkunami ima aruychaw aruyänanpaqpis 
    akrakuyänan, aruyninkuna alimi kanan, imaykanpaqpis aypäpakunanpaq y arunanpaq tupuylami 
    kanan y runakunaqa manami aruyniynaq kayänansu. </li>
  <li>Lapan runakunapis ali kashqanta ni mana ali kashqanta mana rikapaypami 
    aruyashqankunapita chaskiyänan qellayta y lapan aruqkaqkunaqa iwal, saynawla 
    chaskiyänan. </li>
  <li>Lapan runakunapis aruqkaqkunaqa iwal shumaq ali pägashqami kayänan imata 
    munashqankunatapis rantiyänanpaq aypaq. Saynaw qellayta chaskir lapan kastankunata 
    wayinchaw kaqkuna shumaq kushishqa kawakuyanqa, lapan runakunapis alila kawananpaq 
    kashqannaw. Saychawpis pishipakuptinmi isanqa imaykanawpapis wakinkaq awturdäkuna 
    waksakunata yanapaqkuna aypasipänan pishipakushqalanmanna. </li>
  <li>Lapan runakunapis ali yarpashqankunawan say shuyni alita yarpaqkuna rurayänanmi 
    qotukaykur. Saynaw shuyni kaqkunaqa ali yarpayninkunawan rispitasikur pipis kikinpaq 
    kaqkunata o lapan runapaq kaqkunata mana jarukuyänanpaq kashqanta rispitasikuyänanpaq. </li>
</ol>

<h4>NISHOAN ISHKAY CHUNKA CHUSKU (24)</h4>

<p>Lapan runakunapis j amayänanmi aruyninkunapita, aruynin mana kashqan öraqa imatapis 
munashqantami rurakuyänan, aruyänan shumaq öralawanmi. Manami aläpaqa aruyänansu 
aruyänanpaq kashqan örapita mastaqa y saynawmi aruyninpita watasarkur jamananpaq 
yarquptinqa saypita pägunta chaskiyänan. </p>

<h4>NISHQAN ISHKAY CHUNKA PISQA (25)</h4>

<ol>
  <li>Lapan runakunami shumaq ali kawaychaw kayänan, saynawmi lapan kastankunapis shumaq 
    kawakuyänan, kwerpunkunapis mana qeshyaypa, lapan imaykakunachawpis alila. Mas aliran 
    kanan yali mikuyänanpaq mikuykunachaw, mödanankunachaw, ali wayichaw täyaptin, ima 
    qeshya sariptinpis jampikuqkuna jampiyaptin y lapan imaykakunawanpis runakunata shumaq 
    yanapänanpaq kaqkunawan yanapäyaptin. Elaqpita imachawpis mana aruq runa kaptinqa o 
    aruyniynaq kaptinqa, shuynimi saynawkunata yanapänanpaq kaqchaw kayänan Iapanpis, tukuy 
    qeshyayuqkuna, ima ruraytapis mana pwe'diqkuna, kanmanmi (wishtukuna o ushukuna), 
    biyúdayashkuna chakwan o awkin karpis y lapan runakuna imaykanawpa aruytapis o makinta y 
    chakinta o wakinkaqkunata kikinkuna mana munaykäyaptin imapis päsaptin arunanpaq 
    kaqkunata oqraqkunami kanan shumaq shuyni yanapashqa. </li>
  <li>Lapan wamrayuq warmikunapis y akapa wamrakunapis shumaq imaykapitapis kuydashqami 
    kayänan y paykunataqa shuynimi yachaqkuna rikayänan mana kachaypa. Lapan wamrakuna juk 
    mama taytalapita yuriqpis o jukchaw wachapakush o sure&quot;pakush kayninpa yurishkunapis 
    iwal rikashqami y kuydashqami kayänan. </li>
</ol>

<h4>NISHQAN ISHKAY CHUNKA SOQTA (26)</h4>

<ol>
  <li>Lapan runakunami eskwëlachaw yachakuyänan. Lapanpis yachakuyänan debaldilami, punta 
    yachaykunata alinninkaqta y runata imachawpis yanapänanpaq kaqkunalatapis 
    yachakuyänanmi. Alinninkaq yachaytaqa lapan runakunami yachakuyänan jukpis mana 
    yachakuypaqa manami kanansu. Juknawkaq imatapis y imapaqpis yachakuykunami isanqa mas aja 
    yachakuymanna yaykuyänan. Mas sinchikaq aja yachakuykunamanqa yaykuyanqa lapan 
    runakunapis iwalmi y saynawpami ima kayänanpaqpis yarquyanqa yachayashqanpita. </li>
  <li>Eskwe&quot;lakunachaw o wakinkaqkunachaw yachakushqankunawanmi lapan runakunapis ali 
    yachaq kayman chäyanqa. Saynawpami runakuna rispitash kananpaq kaqkunata rurar mas 
    yanapänan wakinkuna rurayänanpaqpis y runakuna libri kayänanpaq mayqankaqkuna mas 
    alinnin kashqantapis yachasir reqisinan y musyasinan. Runakuna yachaq kayaptinqa manami 
    ajanasu kanqa lapanta shumaq tantiyayänanpaqpis, imatapis ali shonqulanwan 
    shuyaränanpaqpis y lapan nasyunkunawanpis ali alila juknin jukninpis kayänanpaq, 
    tukuyniraq y lapan kasta runakuna o imamanpis krigiqkuna musyayänanpaqpis. Lapanpis 
    saynaw ali kayaptinqa aska nasyunpita shuntakaykur runakuna rispitash kananpaq kashqanta 
    wilakuqkunatami mas yanapanqa y alikaqkunata imatapis rurayanqa lapan markakuna 
    jatunyänanpaq y saynawpami lapan kushish kawayänanpaq lakipakuyanqa paykunapis. </li>
  <li>Mayqan runakunapis munashqankaqtami akrakuyänan maychaw y imanawkaq eskwe&quot;Iaman 
    wamran yachakunanpaq churananpaqpis. </li>
</ol>

<h4>NISHQAN ISHKAY CHUNKA QANCHIS (27)</h4>

<ol>
  <li>Lapan runakunapis mana michasqami markakuna ima fVestata ruraptinpis saychaw ruräsinan, 
    ima tushukunata o wakinkaqkunata rikäkur y ima yachaykunatapis shumaq ali kananpaq 
    yanapänakunan, alita rurayta munarqa imatapis rurasun kikinpa jamulanpita imatapis 
    yarqapakurqa. </li>
  <li>Lapan runakunami rispitasikunan pipis jarukuyänanpita y imankuna kaptinpis saynawmi 
    kikinpa kaqkunataqa shumaq saräkunan pipis mana qechushqa, kakusun ali yachayninwan 
    tarishqankuna, imatapis qelqashqankunata o imakunatapis yachayninwan rurashqankunapis y 
    kikin ruraqkaq kayninpa. </li>
</ol>

<h4>NISHQAN ISHKAY CHUNKA PUWAQ (28)</h4>

<p>Lapan runakunami markankunachaw shumaq yarpayninwan ali täyänan, nasyunninchaw o 
wakinkaq nasyunkunachawpis kay runakuna rispitashqa y mana jarukushqa kananpaq 
wilakuyashqä maysaychawpis rasunpaypa rurakänanpaq. </p>

<h4>NISHQAN ISHKAY CHUNKA ESQUN (29)</h4>

<ol>
  <li>Lapan runakunami tashqan markakunachaw imatapis rurayanan, say markachaw täyayninpami 
    libri imaykanaw kananpaqpis y ali runa kayman chänanyaqpis yachakuyash tukuy ruraykunata. 
  </li>
  <li>Shumaq rispitashqa kaykäyashpan y tukuy imakunatapis libri rurakuykäyarpis, imanaw 
    runakuna rurananpaq qelqaraykashqantami isanqa mansakuyänan y say nishqanpitami isanqa 
    pipis päsasiyänansu. SaVnaw mansapakuypa kayanqa wakinkaq runakunapis rikärishqa, 
    rispitashqa, mana jarukushqa y Iibri Iapanpis iwal kayänan kashqami. Saynawpaqa lapanpis 
    alita rurar y runakunapis rispitash kananpaq kashqannaw karqa kushishmi kawayanqa, 
    wakinkaq marka runakunapis y lapan markakuna alila shumaq kawakuyanqa. </li>
  <li>Lapan runakuna rispitash y libri kakuyänanpaq wilakuyashqäta manami ni pipis 
    juknawpaqa ni kontranqa sharkuyänansu ni rurayänansu lapan nasyunkunapita qorikaykur ali 
    yarpaykunawan y ali kananpaq rurayashqäkunataqa. </li>
</ol>

<h4>NISHQAN KIMSA CHUNKA (30)</h4>

<p>Kay wilakuyashqäkunachaw manami juknawpaqa tantiyayänansu; manami mayqan nasyunpa 
mandaqninta, shuntakash askaq runakunata ni juk runalata imanawpapis rurayänanpaq o 
wakinta elaqäsir qalaykuyänansu ni mayqan kaqlatapis, runakuna rispitash y libri 
kakuyänanpaq kay qelqaraykaqchaw wilakuyashqäta. </p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
