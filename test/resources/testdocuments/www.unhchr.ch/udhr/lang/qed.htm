<html>
<head>
<meta http-equiv="Content-Type" content="text/html; charset=utf-8">
<meta name="description" 
   content="The United Nations Universal Declaration of Human Rights, translated to  () by Coordinadora Nacional de Derechos Humanos">
<meta name="keywords" 
   content="UDHR, Human Rights, Quechua de Pomabamba (Ancash), ">
<title>OHCHR: Quechua de Pomabamba (Ancash) () - Universal Declaration of Human Rights</title>
<link rel="stylesheet" type="text/css" href="../udhr.css" />
</head>

<body bgcolor="#FFFFFF" link="#000080" vlink="#800000" alink="#FF0000" background="http://www.unhchr.ch/graphics/inner-back.gif" marginwidth="0" marginheight="0" topmargin="0" leftmargin="0">

<table BORDER=0 CELLSPACING=0 CELLPADDING=0 WIDTH="100%">
<tr>
<td colspan="2" height="20" bgcolor="#0069B3"><img src="http://www.unhchr.ch/graphics/blank.gif" border=0 height=20 width=1></td>
<td align="right" width="105" bgcolor="#0069B3"><img src="http://www.unhchr.ch/graphics/inner-HR-top.gif" ALT="Human Rights" BORDER=0 height=20 width=105></td>
</tr>

<tr>
<td rowspan="2" width="110" height="58" bgcolor="#66CCFF"><img src="http://www.unhchr.ch/graphics/inner-UN.gif" ALT="United Nations" BORDER=0 height=58 width=110></td>
<td align=center height="35" bgcolor="#66CCFF"><img src="http://www.unhchr.ch/graphics/inner-title.gif" alt="OHCHR" border="0" height=35 width=260></td>
<td align="right" rowspan="2" width="105" bgcolor="#66CCFF"><img src="http://www.unhchr.ch/graphics/inner-HR-main.gif" alt="Human Rights" BORDER=0 height=58 width=105></td>
</tr>

<tr>
<td align="center" height="23" bgcolor="#66CCFF"><font face="Verdana,Arial,Helvetica"><font size=-1><font color="#66CCFF">.</font></font></font></td>
</tr>

<tr>
<td colspan="3" height="1" bgcolor="#000000"><img src="http://www.unhchr.ch/graphics/blank.gif" border=0 height=1 width=1></td>
</tr>
</table>
<!-- Main Navigation, linking -->
<div style="margin-left: 8px; margin-right: 8px; margin-top: 5px; font-size: .8em">

<!-- utility/pdf links -->
<table align="right" border="0"><tr>
   <td valign="bottom" align="center" nowrap width="70"><img src="../images/printicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qed_print.htm">Print this</a></font></td>

   <td valign="bottom" align="center" nowrap width="70"><img src="../images/mailicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qed_email.htm">E-Mail it</a></font></td>



<td valign="bottom" align="center" nowrap width="70"><img src="../images/pdbicon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="../mobile/qed.pdb">E-Book</a></font></td>


<td valign="bottom" align="center" nowrap width="70"><img src="../images/pdficon.gif" alt="* " WIDTH="32" HEIGHT="32"><font face="Arial" size="1"><br>
    <A HREF="qed.pdf">PDF&nbsp;version</a></font></td>

    </tr></table>

  <div class="navarea">
   <A href="../index.htm" style="text-decoration: none;"><span class="sectionhead">Universal Declaration of Human Rights</span></a><br>                                       
   <a href="../navigate/alpha.htm">Languages</a> |                                                 
   <a href="../navigate/region.htm">Regions</a> |                                                 
   <a href="../navigate/source.htm">Sources</a>  |                                                
   <a href="../miscinfo/feedback.htm">Feedback</a><br><br>  
<strong> Quechua de Pomabamba (Ancash) Version</strong> <br>
<small>Source: Coordinadora Nacional de Derechos Humanos </small>
</div>
<br>
<!-- This table+gif insures the floating table does not overwrite the
     main text -->
<table border=0 width="100%" cellspacing=0 cellpadding=0>
<tr><td width="100%">
<img src="http://www.unhchr.ch/graphics/blank.gif" BORDER=0 height=1 width="700"><br>

<!-- Flush right language info table -->
<table align="right" border="0" cellspacing=0 cellpadding=1 width="175">
 <tr>
       <td align="center" bgcolor="#0069B3">
           <span class="highlight" style="color: #ffffff">PROFILE</span><br>
       </td>
       <td rowspan=2><img src="http://www.unhchr.ch/graphics/blank.gif" border=0 /></td>
 </tr>
 <tr>
    <td valign="top" align="left" width="173" bgcolor="#F2F2F2">
       
    <span class="highlighthead">Total Speakers</span> <br>
    <span class="highlighttxt">200,000 (1994)</span> <br><br>
    
    <span class="highlighthead">Usage by Country</span> <br>
    <span class="highlighttxt"><BR>Home Speakers: Peru</span> <br>
    <br>
    <span class="highlighthead">Background</span> <br>
    <span class="highlighttxt">See  Quechua.</span><br>
    <br>

    <br>
    <span class="highlighttxt">
    Received: 19980720<br>
    Posted: 19980720<br>
    Checked: 19981112
    <br>
    <a href="../miscinfo/sources.htm">Sources</a></font></td>
     </span>
  </tr>
</table>
<!-- Main content -->
<table width="515" height="100%" border=0 cellpadding=0 cellspacing=0 height="100%">
<tr><td valign="top">
<font color="#FF0000"></font>

<div class="udhrtext" lang="qu">
  

<h3>KAYMI KAN LLAPAN MUNDUCHAW IMANAW KAQ RUNAKUNAPAPIS DIRICHUNKUNA </h3>

<h4>QALLANAN KAQ </h4>

<p>Musyantsikmi kaynaw kanqanta: Imanaw kaq runakunapis runam kayan. Llapantsik iwal 
kashqaqa iwalrni dirichuntsikkuna kapamantsik. Y tsaynaw kaptinmi trankilu, libri, 
kawashun dirichuntsikkunawan. </p>

<p>Y dirichukunata mana kasukurninpis mana alli runakunam allaapa ultrahayarqan wakin 
runakunata. Y tsaynaw ultrahayanqanta musyar llapan munduchaw runakuna llakikur 
rabiyakuyarqan. Y yapay mana tsaynaw kananpaqmi munantsik kay mundu kaynaw kananta: </p>

<p>Parlayta rnunashqaqa llapan yarpanqantsiknaw parlashwan llapantsik runakuna. 
Kriyinqantsikmannawrni irnarnanpis kriyirnin kashwan llapantsik runakuna. Ni pipis 
mantsakutsuntsu ni imapitapis faltapukuq kanmantsu. Mana runakuna wanayananpaq shariyta 
allaapa mana alli awturidakunapaq kuntran, kay paapil willamañtsik y difyindimantsik. Y 
tsaynaw manana kananpaq willakun llapan runakunata dirichunkunata y liyninkunata y tsaynaw 
shurnaq takunantsikpaq. </p>

<p>Kada bis mas shumaq pasakuychaw llapan nasyunkuna huknin hukninwanpis kayananmi, nir 
willakun. </p>

<p>Nasyunis Unidas qurikayanqanchaw nasyunkunawan kunstitusyunchaw akwirduta yapay 
rurayarqan kaynaw runakunapa dirichunkuna kananpaq. Llapan imananaw kaq runapapis 
dirichunkuna kanman. Kada runaqa runanawmi rispitaadu kanman. Y runa karninmi baluryuq. 
Ullqupis warmipis dirichunkunachawqa iwalmi kayanman. Kada nasyunchaw adilantu kananpaqmi 
y kada runa mas shumaq libri kawarnin pasakunanpaqmi Nasyunis Unidas yanapamantsik. </p>

<p>Nasyunis Unidas qurikayanqan kaq nasyunkunam kumprumi tikuyashqa tsay urganisasyunwan 
kaynaw rurananpaq. Kada nasyunchawmi llapan runakunata yachatsikuyan runakunapa 
dirichunkunata rispi tarnin kayananpaq. </p>

<p>Tsay kumprumitikuyanqanta kumpliyananpaqmi kada nasyunchaw kay dirichukunata runakuna 
iwal kayananpaqmi willakun. Y tsaynaw kaptinmi la asimbliya giniralchaw kanan 
pruklamayamun Dirichus Humanusta. Kay diklarasyunchawmi llapan munduchaw imanaw kaq 
runakunapapis dirichunkuna kan. Y maytsay markachawpis llapan runakuna kawayananpaq kay 
dirichukuna kaykanqanmannaw. Ni pi runapis ni gubyirnupis kay dirichukunata yarparnin 
imanawpapis runakunata yachatsikuyanman kumpliyananpaq. Y may nasyunchawpis llapan 
runakuna kay dirichukunata musyayananpaqmi kikin nasyunninchaw y hinantin 
nasyunkunachawpis tukuylayapa willakuyanman. Y Nasyunis Unidaschaw kaq nasyunkunapis y 
tsay nasyunkunapa pudirnin kaq nasyunkunachawpis tsaynaw rurayanman. </p>
<i>

<h4>Artikulu Huk (1)</h4>
</i>

<p>Mayqan runapis manam pipa isklabun kananpaqtsu yurishqa. Y runa karninmi llapan 
runakuna iwal kayanman dirichunkunachawpis. Y yarpayta yacharninmi y allita mana allita 
shunqunkunachaw makurninmi runakuna huknin hukninta rispitanakur kayanman. </p>
<i>

<h4>Artikulu Ishkay (2)</h4>
</i>

<p>Kay diklarasyun chaw dirichukunaqa llapan runakunapaqmi kanqa imanaw kaq rasa 
runakunapaqpis, imanaw kaq kulur runakunapis, warmikunapaqpis, ullqukunapaqpis, imanaw kaq 
idyumata parlaq runakunapaqpis, ima riligyunyuq kaq runakunapaqpis, ima pulitikaman kriyiq 
runakunapaqpis, imaman kriyikuq runakunapaqpis, may markayuq runakunapaqpis, waktsa 
runakunapaqpis, y kapuqyuq runakunapaqpis, y imanaw kaq yurishqa runakunapaqpis. </p>

<p>Llapan runakunapa dirichunkunapis iwalmi kanman awnki nasyunninkunapa gubyirnun 
kaykaptinpis; u huk nasyunpa pudirninchaw markankuna kaykaptinpis, u imanaw huk nasyunpa 
mandadunchaw markankuna kaykaptinpis. </p>
<i>

<h4>Artikulu Kimsa (3)</i> </h4>

<p>Kada runapa dirichunmi kan kawananpaq, y libri purikunanpaq, y mana pipis paykunata 
ultrahananpaq. </p>
<i>

<h4>Artikulu Chusku (4)</h4>
</i>

<p>Manam mayqan runapis pipa isklaabun sirwiqnin kanmantsu. Manam mayqan runatapis 
isklaabun kananpaq ni imanawpa rantishqan kanmantsu. </p>
<i>

<h4>Artikulu Pitsqa (5)</h4>
</i>

<p>Manam ni mayqan runata imayka watatanaw maqashwantsu mana kunsiyinsiyannaq maqarnin 
rurayanmantsu pitapis. </p>
<i>

<h4>Artikulu Suqta (6)</i> </h4>

<p>Llapan runakunapa dirichunkunam kan may markachawpis liykuna kanqanmannaw hustisyankuna 
kananpaq. </p>
<i>

<h4>Artikulu Qanchis (7)</h4>
</i>

<p>Hustisyankunachawmi llapan runakuna iwal kayanman. Mayqan runa kaptinpis iwalmi liykuna 
payta tsapanman. Y si huk awturida ninqa mayqan runatapis kaynaw ninqa: - Qampaqqa manam 
dirichuyki kantsu hustisyachaw. U kaynaw ninqa: - Kay runapaqqa manam hustisya kanqatsu - 
nishpa. Tsaynaw niptinpis llapan runakunapaqmi iwal dirichunkuna. Y tsaynaw nirninqa kay 
diklarasyunchaw ninqanta manam kasukuyantsu. </p>
<i>

<h4>Artikulu Pusaq (8)</h4>
</i>

<p>May nasyunchawpis kunstitusyun kaq liykunata u mayqan liykunatapis mana kasurnin huk 
runa abusakunqa runa mahinta. Tsay abusuta chaskiq runaqa dimandakunmanmi alli kaq 
awturidaman y tsay awturidaqa rispitatsinan dimandakuq runapa dirichunta. </p>
<i>

<h4>Artikulu Isqun (9)</h4>
</i>

<p>Manam ni pi awturidakuna munayninta rurarninqa huk runapa mana rasunpa kulpan 
kaykaptinpis tsay runata ni pwistuman ni karsilman qaykutsiyanmantsu ni nasyunninpita 
qarquyanmantsu. </p>
<i>

<h4>Artikulu Chunka (10)</h4>
</i>

<p>Llapan runakunapa dirichunkunam kanman dimandadu kayanqanta alli kaq fwischaw llapanpa 
puntanchaw allitsinanpaq. Y rasunpa huk runa kulpayuq kaptinqa mana alli ruranqanpita 
liykuna kanqanman kastigun kanman. </p>
<i>

<h4>Artikulu Chunka Huk (11)</h4>
</i>

<ol>
  <li>Dimandadu karninqa huk runa inusintillaraq asta hutsanta fwis tarinqanyaq. Y llapan 
    puntanchaw hustisyata fwis ruranqanchawmi tsay runapa dirichun kanman huk musyaq runa 
    payta difindirnin parlakapunanpaq. </li>
  <li>Huk runa imatapis ruranqa; y tsaynaw ruranqanta manana rurananpaqqa huk mushuq liy 
    kikinpa nasyunninchaw u llapan patsachaw karninqa. Tsay runaqa ruranqanpita manam 
    hutsasapayuqtsu kanman. Mana allita ruranqanpita ichiklla kastiguchawmi huk runa kanman; 
    tsaynaw ruranqanpita mas atska kastigu kananpaq huk mushuq liy karninqa tsay atska kaq 
    kastigutaqa manam tsay runa chaskinmantsu. </li>
</ol>
<i>

<h4>Artikulu Chunka Ishkay (12)</h4>
</i>

<p>Mana imapis kaykaptinqa runa mahinpa kaway bidanman, ni ayllunman, ni mayqan runa manam 
hatikanmantsu, ni wahinman abusakurnin yaykunmantsu, ni kartanta pakayllapa liyikunmantsu. 
Y ullqurkurninqa runakunapa hananchaw runapa washan manam rimanmantsu. Tsaynaw abusupita 
runakuna tsapashqa kananpaqmi liykuna kanman. </p>
<i>

<h4>Artikulu Chunka Kimsa (13)</h4>
</i>

<ol>
  <li>May nasyunchaw kaykarninmi mayqan runapapis dirichun kan maykunachawpis purikuyananpaq, 
    y munanqan markakunachaw takuyananpaq. </li>
  <li>May nasyunpita u kikinpa nasyunninpita yarqusha karninpis mayqan runapapis dirichunmi 
    kan nasyunninman kutikunanpaq. </li>
</ol>
<i>

<h4>Artikulu Chunka Chusku (14)</h4>
</i>

<ol>
  <li>Kikinpa nasyuninchaw qisatash y maqasha chikiqninkunapaq kaptinqa mayqan runapapis 
    dirichunmi kanman huk nasyunman patsakunanpaq mana pipis chikishqa takunanpaq. </li>
  <li>Nasyunis Unidas diklarasyunchaw ninqankunata u nasyunninpa liyninkunata mana kasukuq 
    runapa dirichunkuna manam kanmantsu huk nasyunman qishpir aywakunanpaq. </li>
</ol>
<i>

<h4>Artikulu Chunka Pitsqa (15)</h4>
</i>

<ol>
  <li>Llapan runakunapapis dirichun kanmi nasyunpa syudadanun kananpaq. </li>
  <li>Mana imapis kaykaptinqa ni pipis huk runata syudadanu kaykaptin: - Manam kay nasyunpa 
    syudadanuntsu kanki - nintsikmantsu. Y manam michaayanmantsu huk nasyunpa syudadanun huk 
    runa kananta. </li>
</ol>
<i>

<h4>Artikulu Chunka Suqta (16)</h4>
</i>

<ol>
  <li>Imalaya runakunapis, mayqan nasyunpis, ima riligyunin kaptinpis, ulíqupis, warmipis, 
    llapan runakuna kasakuy idaman chariyaptinqa dirichunkunam kan kasarakurnin ayllunkuna 
    kayapunanpaq. Warmipaqpis ullqupaqpis iwalmi dirichunkuna kan kasarakuyananpaq. Y 
    kasarasha kaykar rakikaskiyaptinpis dirichunkunaqa kaykan siyimpri. </li>
  <li>Ishkankuna warmi ullqu munanakurninmi kasarakuyanman. Manan ni pipis mandanmantsu mana 
    munanqanwan kasarananpaqqa. </li>
  <li>Mayqan qurikashqa grupupitapis mas impurtantim warmi ullqu wamrankunawan allyu kayan. 
    Tsaynaw kanapaqmi Dyus Yaya dispunishqa. Y tsaynaw mas impurtanti kaptinmi kada nasyunchaw 
    allyupa favurnin liykunata kriyanman gubyirnukuna, y llapan runakuna rispitayanman. </li>
</ol>
<i>

<h4>Artikulu Chunka Qanchis (17)</h4>
</i>

<ol>
  <li>Mayqan runapapis dirichunmi kan imachawpis prupyataryu kananpaq, hapallan u huk susiyu 
    runakunawan. </li>
  <li>Mana imapis kaptinqa ni pi runapis prupyidaninpita runa mahinta amalas qarqunmantsu. </li>
</ol>
<i>

<h4>Artikulu Chunka Pusaq (18)</h4>
</i>

<p>Mayqan runapapis dirichunmi kanman imanawpis yarpakunananpaq, kunsiyinsiyan 
kanqanmannaw rurananpaq y ima riligyunman kriyinanpaq. Y tsay dirichum pirmitinman 
riligyun kaykanqanpita huk riligyunman y mayqan kriyinsyanchaw kaykanqanpita huk 
kriyinsyaman kambiyananpaq, y ima riligyunchaw ima kriyinsyachaw kaykanqanta hapallanpis, 
wakin runakunawanpis, kallichawpis, u wahi rurinchawpis yachatsikurnin, imanawpapis 
rurarnin, imanawpa adurarnin, y riligyunpa liyninkunata qatirnin kananpaq. </p>
<i>

<h4>Artikulu Chunka Isqun (19)</h4>
</i>

<p>Mayqan runapapis dirichunmi kanman yarpanqannaw parlananpaq. Y manam ni pipis tsay 
yarpanqanta piñapanmantsu. Y ima kriyinsya imanaw kanqanta musyayta munarninmi mayqan 
runapis istudiyayta pwidinman, y mayqan kriyinsyapaq willakuykunata chaskiyta pwidinman, y 
kikinpa kriyinsiyantapis yachatsikuyta pwidinman radyupapis piryudikupapis y tukuylaya 
muduspapis kikinpa nacyunninchawpis y huklaa nasyunkunachawpis. </p>
<i>

<h4>Artikulu Ishkay Chunka (20)</h4>
</i>

<ol>
  <li>Mayqan runakunapapis dirichunmi kanman imapaqpis qurikayananpaq y ima huntakayanqanchaw 
    susiyu kayananpaq. Y tsay qurikayanqanqa kanman manam pipa kuntran sharkuyananpaqtsu. </li>
  <li>Manam ni pipis ubligadutsu kanman qurikayanqanchaw susiyu kananpaq. </li>
</ol>
<i>

<h4>Artikulu Ishkay Chunka Huk (21)</h4>
</i>

<ol>
  <li>Mayqan runakunapapis dirichunmi kanman diputadu karninpis nasyunninkunapa gubyirnunchaw 
    awturida kayananpaq. Kikinkunalla u paykuna akrayashqan riprisintanti runakuna 
    yaykuyanman. </li>
  <li>Iwalmi llapan runakunapa dirichun kanman ima ubra publikutapis gubyirnu ruranqanta 
    rurayananpaq. </li>
  <li>Mayqan nasyunchawpis runakunapa munayninchaw kaykarninmi gubyirnu pudiryuq kananpaq. Y 
    kada bis rasunpa kaq ilisksyun kaptinmi runakuna munayanqanta niyanman gubyirnu 
    rurananpaq. Y iliksyunchawqa llapan runakunam butayanman warmipis, uliqupis, y imanaw kaq 
    runakunapis. Y manam ni pipis musyanmantsu mayqanpaq butun kanqanta. </li>
</ol>
<i>

<h4>Artikulu Ishkay Chunka Ishkay (22)</h4>
</i>

<p>Llapan runakuna kay patsachaw kawarnin kayaptinmi dirichun kanman siguuru susyalninkuna 
kananpaq. Y tsaynaw kananpaqmi mas kapuqyuq nacyunkuna yanapayaptin kada nasyun gubyirnu 
kapuqyuq kanqanmannaw ruranman. Y tsaynaw gubyirnu ruraptinmi llapan rurakuna kada bis mas 
shumaq pasakuycbaw, saluryuq kawayanan, y pwidiyanqanman ima prufisyunyuqpis kayanman. </p>
<i>

<h4>Artikulu Ishkay Chunka Kimsa (23)</h4>
</i>

<ol>
  <li>Llapan runakunapa dirichunmi kanman aruyyuq kayananpaq. Y munayanqan aruyta akrayanman. 
    Y aruyanqanchaw mana rurayta pwidinqantaqa ni swiildunta uqrananpaqqa manamruranmantsu. Y 
    kada nasyunchawmi liykuna kanman runakuna mana aruynaq kayananpaq. </li>
  <li>Iwal aruychaw kayaptinqa iwalmi hurnalninkuna kanman mayqan runakunapapis. </li>
  <li>Mayqan aruq runapapis dirichunmi kanman sigun imachawpis arun kanqanmannaw paqun 
    kananpaq. Y tsay pagunmi paqtanan kikin, warmin, y tsurinkuna alli pasakuychaw 
    kawayananpaq. Y tsay gananqan mana paqtaptinqa nasyunninpa gubyirnunmi imawanpis ayudanman 
    tsay runata. </li>
  <li>Y mayqan aruq runakunapapis dirichunmi kanman sindikatu di aruyta furmayananpaq, u 
    sindikatu kaptin tsayman qurikayananpaq. Y tsay sindikatuqa imapis. kaptin aruchaw 
    runakunata difyindinanpaq. </li>
</ol>
<i>

<h4>Artikulu Ishkay Chunka Chusku (24)</h4>
</i>

<p>Mayqan runapapis dirichuyuqmi kanan aruy uurata kumplirskirqa shuntakunanpaq. Y tsay 
aruy uuraqa huk hunaq kumplitullam kanman. Y bakasyunninpis sigun tyimpu arunqanmanmi 
pagaadu kanman. </p>
<i>

<h4>Artikulu Ishkay Chunka Pitsqa</i> (25)</h4>

<ol>
  <li>Mayqan runapapis hurnalninmi paqtan kanman alli pasakuychaw kikin, warmin, y tsurinkuna 
    kawayananpaq. Y hurnal gananqanmi paqtanman mikuyninkunapaqpis, llatapankunapaqpis, 
    wahinpaqpis, y qishyarnin hampitsikuyananpaqwan y sirbisiyuy publikuta pagananpaqwan. Y 
    arun mana kaptinqa u qishyaptinpis, u inbaalidu tikraskiptinqa, u byuda kaptinqa, u 
    awkisyaptinqa, u imanawpapis mana aruyta pwidiptinqa mayqan runapapis dirichunmí kanman 
    siguuru susyalnin mantininanpaq. </li>
  <li>Wawayuq byuda warmikunapaq y waktsa wamrakunapaq nasyunninchaw gubyirnupa liyninkuna 
    kanman wanayanqanmannaw yanapananpaq. Lihitimu wamra kaptin u mana lihitimu wamra 
    kaptinpis llapan wamrakunapapis dirichunkuna iwalmi kanman. </li>
</ol>
<i>

<h4>Artikulu Ishkay Chunka Suqta (26)</h4>
</i>

<ol>
  <li>Mayqan runakunapapis dirichunmi kanman istudyayananpaq. Y istudyuqa dimbaldillam kanman 
    asta primaryata ushyanqanyaq. Y llapan wamrakuna primaryata istudyayananpaqqa ubligaturyum 
    kanan. Sinuuqa multadum kanman. Ima prufisyunpaq istudyayananpaqqa llapan runakunapapis 
    iwalmi dirichun kanman. Y sigundaryachaw u unibirsidachaw istudyuqa mayqan runapaqpis 
    sigun yachaynin kanqanmannawmj kanman. </li>
  <li>Y istudyukunaqa kanman runakuna kada bis mas imatapis yachakurnin rurarnin kayananpaq, y 
    runa mahinpa dirichunkunata kada bis mas rispitarnin kayananpaq. Y tsaynaw yachakushqa 
    karninmi mayqan nasyun runakunapa, mayqan rasa runakunapa, mayqan riligyunyuq runakunapa 
    kustumbrinkunata kumprindirnin mana chikinakushpa kuyanakur llapan runakuna pasakuyanman. 
    Y tsaynaw shumaq pasakuychaw kaykarninqa Nasyunis Unidaswan kada nasyunmi yanapanakuyanman 
    llapan munduchaw nasyunkuna huknin hukninwan mana chikinakur trankilu kayananpaq. </li>
  <li>Papaninkunapa dirichunmí kanman tsurinkunapa istudiyunkunata akrananpaq. </li>
</ol>
<i>

<h4>Artikulu Ishkay Chunka Qanchis (27)</h4>
</i>

<ol>
  <li>Mayqan runapapis dirichunmi kanman viladachaw ima tushukuna, musikukuna kaptin tsaychaw 
    kayananpaq. Y syintifikukuna imatapis rurayanqakunatam mayqan runakunapis aprubichayanman. 
  </li>
  <li>Mayqan runapis diskuta, libruta, imatapis invintakurnin ruraptinqa liykunam kanan tsay 
    ruranqanpita pursintahi pagayananpaq, y rasunpa pay rurashqa kanqanta llapan runakuna 
    musyarnin rispitayananpaq. </li>
</ol>
<i>

<h4>Artikulu Ishkay Chunka Pusaq</i> (28)</h4>

<p>Llapan mundu nasyunkunachawmi kay diklarasyunchaw dirichukuna patsakashqa kanqa llapan 
runakunapapis kay diklarasyunchaw dirichunkuna ninqannaw kawayananpaq. </p>
<i>

<h4>Artikulu Ishkay Chunka Isqun (29) </h4>
</i>

<ol>
  <li>Runa mahinkunapa dirichunkunata rispitananpaqqa mayqan runapapis dibirnin kan. Y tsay 
    dibirninkunata kumplirninmi rasunpa alli runa kayta yachakushqa kanman. </li>
  <li>Kay diklarasyunchaw dirichukuna ninqannaw kawaykarninmj llapan runakuna ubidisikuyanan 
    nasyunninchaw liykuna kanqanta. Y wakin runakunapa dirichunkunata rispitananpaqmi, shumaq 
    pasakur runakuna kawayananpaqmi, urdin publikuta wardananpaqmi, y allaapa mana allita 
    runakuna mana rurayananpaqmi tsay liykunata gubyirnu rurashqa. </li>
  <li>Kay diklarasyunchaw Nasyunis Unidas nishqa dirichukunapa kuntraqa huklaayapa ni pi 
    runapis manam rurayanmantsu. </li>
</ol>
<i>

<h4>Artikulu Kimsa Chunka (30)</h4>
</i>

<p>Kay diklarasyunchawqa manam ni imapis kantsu mayqan nasyunpis mayqan grupu runakunapis 
ni mayqan runapis runa mahinkunapa dirichunkunata mana micharnin kayananpaq. </p>

<p>&nbsp;</p>


</div>


</font><br>




     </td></tr>
</table> 
</div>
<br>
</td></tr></table>
<!-- end spacing table -->
<!-- --------------    footer -------------------- -->

<center><table BORDER=0 CELLSPACING=0 CELLPADDING=0 WIDTH="100%" >
<tr>
<td COLSPAN="3" HEIGHT="1" BGCOLOR="#000000"><img SRC="http://www.unhchr.ch/graphics/blank.gif" BORDER=0 height=1 width=1></td>
</tr>

<tr>
<td COLSPAN="3" BGCOLOR="#66CCFF">
<table BORDER=0 CELLSPACING=0 CELLPADDING=0 WIDTH="100%" >
<tr>
<td ALIGN=CENTER WIDTH="50%" BGCOLOR="#66CCFF">
<br><font face="Arial"><font size=-1>&copy; </font></font><b><font face="Verdana,Arial,Helvetica"><font size=-2><a href="/html/hchr.htm">The
Office of the High Commissioner</a></font></font></b>
<br><b><font face="Verdana,Arial,Helvetica"><font size=-2><a href="/html/hchr.htm">for
Human Rights</a></font></font></b>
<br><b><font face="Verdana,Arial,Helvetica"><font size=-2>Geneva, Switzerland</font></font></b>
<p><b><font face="Verdana,Arial,Helvetica"><font size=-2>Send e-mail with
comments and suggestions to:</font></font></b>
<br><b><font face="Verdana,Arial,Helvetica"><font size=-2><a href="mailto:udhr@ohchr.org">udhr@ohchr.org</a></font></font></b>
<br>&nbsp;</td>

<td ALIGN=CENTER WIDTH="50%" BGCOLOR="#66CCFF">
<br><b><font face="Verdana,Arial,Helvetica"><font size=-2>OHCHR-UNOG</font></font></b>
<br><b><font face="Verdana,Arial,Helvetica"><font size=-2>8-14 Avenue de
la Paix</font></font></b>
<br><b><font face="Verdana,Arial,Helvetica"><font size=-2>1211 Geneva 10,
Switzerland</font></font></b>
<br><b><font face="Verdana,Arial,Helvetica"><font size=-2>Telephone Number
(41-22) 917-9000</font></font></b>
</td>
</tr>
</table>
</td>
</tr>

<tr>
<td WIDTH="20" HEIGHT="20" BGCOLOR="#66CCFF"><img SRC="http://www.unhchr.ch/graphics/bottom-left.gif" BORDER=0 height=20 width=20></td>

<td ALIGN=CENTER BGCOLOR="#66CCFF"><font face="Verdana,Arial,Helvetica"><font size=-2><a href="/map.htm">SITE
MAP</a> | <a href="/search.htm">SEARCH</a> | <a href="/index.htm">INDEX</a>
| <a href="/data.htm">DOCUMENTS</a> | <a href="/html/intlinst.htm">TREATIES</a>
| <a href="/html/meeting.htm">MEETINGS</a> | <a href="/huricane/huricane.nsf/FramePage/PressRoom?OpenDocument">PRESS</a>
| <a href="/huricane/huricane.nsf/FramePage/Statements?OpenDocument">STATEMENTS</a></font></font></td>

<td ALIGN=RIGHT WIDTH="20" BGCOLOR="#66CCFF"><img SRC="http://www.unhchr.ch/graphics/bottom-right.gif" BORDER=0 height=20 width=20></td>
</tr>

<tr>
<td COLSPAN="3" HEIGHT="20" BGCOLOR="#0069B3"><img SRC="http://www.unhchr.ch/graphics/blank.gif" BORDER=0 height=20 width=1></td>
</tr>
</table></center>

</body>
</html>
